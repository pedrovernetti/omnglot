
## Κάστρο της Σελεύκειας

Το Κάστρο Σελεύκειας τουρκικά : Silifke Kalesi) είναι κάστρο, τα σημερινό κτίσμα είναι βυζαντινών χρόνων, στην πόλη Σιλίφκε, αρχαία Σελεύκεια Ισαυρίας της Τουρκίας. ΤΔιοικητικά ανήκει στην Επαρχία Μερσίνης, βρίσκεται στα δυτικά του κέντρου της σύγχρονης πόλης Σιλίφκε στα νότια του ποταμού Γκοκσού (Καλυδανός της αρχαιότητας). Παρά το γεγονός ότι το ύψος του είναι μόλις 160 μέτρα σε σχέση με το επίπεδο της θάλασσας, κυριαρχεί πάνω από την πεδιάδα της Σελεύκειας και το νότιο τμήμα της κοιλάδας του Καλυδανού.

# Ιστορία 

Η αρχαία Σελεύκεια ήταν μια σημαντική πόλη της αρχαιότητας και οχυρώθηκε το 4ο αιώνα π.Χ., κατά τη διάρκεια της ελληνιστικής περιόδου. Παρόλα αυτά, το σημερινό κάστρο χτίστηκε από τους Βυζαντινούς στη μεσαιωνική εποχή ως προπύργιο εναντίον των Αράβων. Προς το τέλος του 12ου αιώνα και κατά τη διάρκεια της τρίτης Σταυροφορίας οι Αρμένιοι κατέλαβαν το κάστρο υπό τον Λέων Α΄. Ωστόσο το 1210 οι Αρμένιοι που εντωμεταξύ είχαν δημιουργήσει στην περιοχή το Αρμενικό Βασίλειο της Κιλικίας έδωσαν το κάστρο στους συμμάχους τους Ιωαννίτες Ιππότες να το υπερασπίζονται από τους Σελτζούκους. Το 1236 αναφέρεται ότι το κάστρο διευρύνθηκε.

# Περιγραφή 

Το σχέδιο του κάστρου είναι οβάλ, όπου οι διαστάσεις του, από δυτικά προς ανατολικά, είναι περίπου 250 μέτρα. Η μικρότερη διάσταση είναι περίπου 75 μέτρα και περιβάλλεται από τάφρο. Μέσα στο κάστρο υπάρχουν ερείπια κατοικιών της εποχής των Σελεύκιδων βασιλέων. Σύμφωνα με τον Τούρκο περιηγητή Εβλιγιά Τσελεμπή τον 17ο αιώνα υπήρχαν 23 προμαχώνες, 60 σπίτια και ένα τζαμί στο κάστρο. Επί του παρόντος, ο αριθμός των προμαχώνων είναι 10.

# Παραπομπές 

