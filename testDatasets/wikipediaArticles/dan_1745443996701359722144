
## Fernando Olsen

Fernando Olsen (født 6. december 1963) er rådgiver, erhvervsmand, kendt debattør og tidligere professionel fodboldspiller. Han ejer en række konsulent- og ejendomsselskaber i Danmark og Spanien.
Han er medlem og formand i flere bestyrelser og har forretningsudvikling som speciale.
Som rådgiver opererer han i både den private- og offentlige sektor samt som personlig rådgiver inden for politisk kommunikation. I hans virksomhedsportefølje er mest kendt reklame- og kommunikationsbureauet Sylvester Hvid & Co. A/S, der blev grundlagt i år 1899.
Som fodboldspiller startede han sin karriere som 16 årig. Hans position som angriber og senere midtbanespiller og libero bragte ham til B 1903, Vanløse IF, Fremad Amager, Brønshøj Boldklub og KB (nu FCK). Han spillede seks landskampe for Danmarks U/17-fodboldlandshold
I 1992 sluttede han sin aktive karriere og blev træner et enkelt år i Jyderup Boldklub, inden han valgte at fokusere på sin civile karriere.
Olsen indtog en position som analytiker og debattør inden for oplevelsesøkonomien, især i fodboldmarkedet, først som blogskribent på Avisen.dk og senere som ekspert og debattør i TV2 News og TV3 Sport.
Han er far til den tidligere Brøndby IF spiller, forfatter og nu erhvervsmand Marc Olsen.

# Eksterne links 

 Der er for få eller ingen kildehenvisninger i denne artikel, hvilket er et problem. Du kan hjælpe ved at angive troværdige kilder til de påstande, som fremføres i artiklen.
Fernando Olsens spillerprofil i DBU's Landsholdsdatabase
