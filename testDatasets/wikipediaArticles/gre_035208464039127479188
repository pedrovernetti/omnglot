
## Νορβηγική Λουθηρανική Εκκλησία του Γκριντβίκεν

Η Νορβηγική Λουθηρανική Εκκλησία του Γκριντβίκεν (Grytviken kirke) βρίσκεται στην νήσο Νότια Γεωργία, στον νότιο Ατλαντικό Ωκεανό και ανήκει στην Εκκλησία της Νορβηγίας.Κατασκευάστηκε από φαλαινοθήρες με επικεφαλής τον Καρλ Άντον Λάρσεν, το 1912 -1913 και καθαγιάστηκε τα Χριστούγεννα του 1913.Έχει ένα κλίτος και για τους πιστούς υπάρχουν ξύλινοι πάγκοι. Ο μοναδικός πάστορας της εκκλησίας ήταν ο Kristen Løken, τη διετία 1913 -1914. Η εκκλησία ανακαινίστηκε το 1996 -1998.

Επτακόσια μέτρα από την εκκλησία βρίσκεται το νεκροταφείο του Γκριντβίκεν, στο οποίο υπάρχουν 64 τάφοι μεταξύ των οποίων και οι τάφοι των εξερευνητών Έρνεστ Σάκλετον και Φρανκ Γουάιλντ καθώς και ο τάφος του Αργεντινού αξιωματικού Félix Artuso, που σκοτώθηκε το 1982 κατά την ανακατάληψη της Νότιας Γεωργίας από τους Βρετανούς, κατά τη διάρκεια του Πολέμου των Φώκλαντ. 

# Παραπομπές 

