
## Luettelo suomalaisten patsaista ja muistomerkeistä ulkomailla

Luettelo Helsingin julkisista taideteoksista ja muistomerkeistä sisältää Helsingin puistoissa, kaduilla ja aukioilla olevat pysyvät taideteokset ja muistomerkit. Ne kuuluvat joko Helsingin taidemuseon kokoelmiin, tai ovat julkisilla paikoilla olevia liikelaitosten, yritysten, valtion ja yksityisten tonteilla sijaitsevia ja näiden omistamia teoksia. Rakennusten sisällä olevia julkisia teoksia ei mainita. Luettelossa on myös hautausmailla olevia yleisiä muistomerkkejä ja patsaita, mutta ei yksittäisten hautojen veistoksia.
Helsinkiin on liitetty Haagan kauppala sekä Huopalahden, Kulosaaren ja Oulunkylän kunnat vuoden 1946 suuressa alueliitoksessa.
Muistolaatat ovat omassa luettelossaan.

# Helsingin julkiset taideteokset ja muistomerkit 

Vanhin Helsingin muistomerkeistä on 1700-luvun lopulla alkunsa saanut August Ehrensvärdin hauta ja muistomerkki Suomenlinnassa. Helsingin vanhimmaksi mainitaan myös Kauppatorilla vuonna 1835 paljastettu Keisarinnankivi. Varsinainen statuomania, joka alkoi 1800-luvun lopulla, liittyi kansallisvaltioiden ja nationalismin syntyyn sekä kehitykseen. Tämän kauden merkittäviä teoksia ovat Johan Ludvig Runebergin muistomerkki (Walter Runeberg, 1885), Aleksanteri II (Walter Runeberg ja Johannes Takanen, 1894) tai Topelius ja lapset (Ville Vallgren, 1932).
Varhaisin naiskuvanveistäjän julkinen teos Helsingissä on Hilda Flodinin Vuolukivinaamiot, jotka valmistuivat Aleksanterinkatu 44:n portaaliin vuonna 1901. Helsingin julkinen tila on miehinen. Miehille omistettuja tai nimettyjä julkisia taideteoksia ja muistomerkkejä Helsingissä on 110. Naisille omistettuja on 41.
Mannerheimin vuonna 1960 valmistunut ratsastajapatsas liittyi alun perin 1910-luvun lopulla suunniteltuihin pääkaupungin itsenäisyys- ja vapaudenpatsassuunnitelmiin. 1950-luvun alussa käynnistynyt Mannerheimin patsashanke poisti pidäkkeet suunnitelmilta pystyttää patsaat muillekin Suomen valtiomiehille. Läheisyyteen nousivat jalustoilleen K. J. Ståhlbergin (Wäinö Aaltonen, 1959), P. E. Svinhufvudin (Wäinö Aaltonen, 1961) ja Kyösti Kallion (Kalervo Kallio, 1962) patsaat ja ennen pitkää saivat muistomerkkinsä myös J. K. Paasikivi (Harry Kivijärvi), 1980, Risto Ryti (Veikko Myller, 1994), L. K. Relander (Matti Peltokangas, 1996) ja Urho Kekkonen (Pekka Jylhä, 2000).
Ulkomaisten tekemiä julkisia teoksia Helsingissä ovat unkarilaisen Tamás Ortutayn, Alkumuna (1971), amerikkalaisen Bernard Kirschenbaumin Helsinki Arch (1983), venäläisen Oleg Kirjuhinin Maailman rauha (1990), Eduardo Chillidan Helsinki 1992 (1992), Gediminas Urbonasin Sulamaton musta/Lumiukko (1995), Ernst Billgrenin, Kohtauspaikat (1998), Jean-Francois Briantin Lehti (1998), Dennis Oppenheimin Kihlaus (2000), Kenichi Hiratsukan Rauhanpaasi (2001), Oskars Mikansin Ihminen nousee roskalaatikosta (2001), H. R. Gigerin Sabotage (2003), Eva Löfdahlin Yrittäjäveistos (2006), Robert Wilsonin Tapio Wirkkalan puisto (2012) ja Fredrik Raddumin Core of a Hollow Tree (2013). Didrichsenin veistospuistossa ovat muun muassa Henry Mooren Atom Piece (1964), Bernard Meadowsin Augustus, (1962-1964) ja Mario Negrin Uhripaalu (1960). 

# Erilaisiin tarkoituksiin 

Aikaisemmin julkisella taiteella tarkoitettiin julkisen sektorin julkisin tiloihin tuottamaa taidetta. Nykyisin julkinen taide koskee laajemmin ylipäätään kaikissa julkisissa tiloissa sijaitsevaa, saavutettavissa olevaa taidetta. Helsingin taidemuseo vastaa Helsingin kaupungin julkisen taiteen hankkeista, prosenttiperiaatteella hankittavista taideteoksista ja julkisten teosten ylläpidosta. Julkisia teoksia hankitaan taidemuseon omilla määrärahoilla, prosenttirahaperiaatteella ja niitä saadaan myös lahjoituksina.Helsingissä on noin 500 ulkoveistosta, ympäristötaideteosta ja historiallista muistomerkkiä. Näistä Helsingin taidemuseon julkisen taiteen kokoelmaan kuuluu noin 250 Helsingin puistoissa, kaduilla ja aukioilla sijaitsevaa julkista taideteosta. Myös yritysten, seurakuntien, valtion laitosten ja yksityisten tahojen omistamia teoksia on julkisilla paikoilla, kuten kiinteistöjen pihoissa.Tässä luettelossa ei mainita Helsingin metroasemilla tai niiden läheisyydessä olevaa metrotaidetta, josta on oma luettelonsa. Helsingin Arabianrannassa olevista noin 80 teoksesta vain osa on mainittu tässä luettelossa. Eräs kokonaisuus Helsingin Ruskeasuolla on myös Invalidisäätiö Ortonin gallerian veistospuisto Invalidisäätiön puistossa. Myös Didrichsenin taidemuseossa Kuusisaaressa avattiin veistospuisto vuonna 2014.

# A ... H 

# I – J 

# K 

# L 

# M – N 

# O – P – Q 

# R – S – T 

# U – V – W – X – Y – Ä – Ö 

# Muistolaatat 

# Julkisilta paikoilta poistetut ja tuhoutuneet teokset 

# Lähteet 

Helsingin kaupunginosat
Rautio, Antero: Löytöretki muistomerkeille, Pääkaupunkiseudun julkiset teokset. Helsinki: Edita, 2006. ISBN 951-37-4560-0. 
Jokinen, Pauli: Muistolaattabongarin opas – kävelyretkiä Helsingin historiaan. Helsinki: Minerva, 2015. ISBN 978-952-312-107-2. 

# Viitteet 

# Aiheesta muualla 

 Kuvia tai muita tiedostoja aiheesta Helsingin patsaat ja veistokset Wikimedia Commonsissa Kuvia tai muita tiedostoja aiheesta Helsingin muistomerkit Wikimedia CommonsissaHelsingin kaupungin veistokset ja julkinen taide Pääkaupunkiseudun palvelukartalla
Helsingin kaupungin taidemuseon verkkosivut Helsingin julkisista veistoksista
Jokinen, Pauli ja Väänänen, Marjatta: Kulttuurikävelyllä Helsingissä - Taidetta, arkkitehturia, historiaa. Minerva, 2011. ISBN 9789524925464.
