
## Täysosuma (vuoden 1941 elokuva)

Täysosuma on Hannu Lemisen ohjaama salonkikomedia vuodelta 1941. Elokuva on Lemisen esikoisohjaus. 
Veikkauksessa voittanut konekirjoittajatar Pirkko Kyllinen (Ansa Ikonen) palkkaa ylivahtimestari Aku Karppalan (Aku Korhonen) esiintymään kauppaneuvosisänään. Tarina liikkuu kahden kerroksen väen, ylä- ja alaluokan, parissa.

# Arviot 

Aikalaisarvioissa elokuva sai kielteisiä arvioita, kuten Uuden Suomen M. V.:ltä, joka ei pitänyt elokuvaa täysosumana, sillä ”se ei ole jaksanut maaliin saakka”. Marja Linturin (Helsingin Sanomat) mukaan se on ”tyypillinen SF:n iloittelu”. Hans Kutter (Hufvudstadsbladet) toteaa kuitenkin, että Leminen on ”kunnianhimoinen, hänellä on laaduntajua”. Myös Olavi Vesterdahl (Aamulehti) kiittää, että Leminen on saanut elokuvaan ”hilpeän ja kevyen hengen, joka paikka paikoin saavuttaa kerrassaan nautittavan veikeän ja huvittavan ilmapiirin.”Myöhemmpien televisioesitysten yhteydessä erään kriitikon mukaan elokuvan alkupuolella on notkeaa komiikkaa. Elokuvassa on myös todettu olevan harvinaislaatuista kansainvälisyyttä, ja kiittäen kriitikko toteaa, että korostetun luokkatietoisissa miljöissä sukkuloivassa elokuvassa ei idylliä pilata ”rahvaanomaisella fassilla, vaan satiiri kunnioittaa sivistystä”.

# Näyttelijät 

# Lähteet 

# Aiheesta muualla 

Täysosuma Elonetissä
