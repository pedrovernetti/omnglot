
## Jim Beaver

James Norman ”Jim” Beaver, Jr. (s. 12. elokuuta 1950 Laramie, Wyoming) on yhdysvaltalainen näyttelijä, näytelmäkirjailija sekä elokuvakäsikirjoittaja. Yleisölle tunnetuin Beaver on Whitney Ellsworthina HBO:n sarjassa Deadwood ja Bobby Singerinä CW:n sarjassa Supernatural. Beaverin muistelmat, Life's That Way julkaistiin huhtikuussa 2009.

# Elämäkerta 

# Nuoruus 

Beaver syntyi Laramiessa Wyomingissa Dorothy Adell (o.s. Crawfod) ja James Norman Beaver seniorille (1924–2004). Beaverin isä oli ranskalaista ja englantilaista alkuperää ja hänen äitinsä on skotlantilaista, saksalaista alkuperää. Vaikka Beaverin vanhempien perheet olivat jo pitkään olleet Texasissa, Beaver syntyi Laramiessa, koska hänen isänsä oli valmistumassa Wyomingin yliopistosta. Palattuaan Texasiin, Beaver senior työskenteli kirjanpitäjänä ja kirkkoherrana Fort Worthissa, Crowleyssa, Dallasissa ja Grapevinessa. Suurimman osan nuoruudestaan Beaverin perhe asui Irvingissä, Texasissa. Beaver ja hänen kolme pikuusisartaan (Denise, Reneé ja Teddlie) kävivät kaikki Irvingin High Schoolia, mutta päätösvuotensa Beaver kävi Fort Worth Christian Academyssä, josta hän valmistui vuonna 1968. Vaikka Beaver esiintyikin kouluaikoinaan koulunäytelmissä, ei hän muuten näyttänyt erityistä kiinnostusta näyttelemistä kohtaan, vaikka olikin kiinnostunut kirjoittamisesta ja elokuvahistoriasta.

# Armeija 

Alle kahden kuukauden kuluttua valmistumisestaan Beaver ja useat hänen ystävänsä lähtivän Yhdysvaltain merijalkaväkeen. San Diegossa pidetyn peruskoulutuksen jälkeen Beaver koulutettiin radioteknikoksi. Hän palveli Twentynine Palmsin ja Camp Pendletonin tukikohdissa ennen siirtoaan ensimmäiseen merijalkaväen divisioonaan lähelle Đà Nẵngia, Etelä-Vietnamiin vuonna 1970. Beaver palveli aluksi radio-operaattorina, jonka jälkeen hän toimi varustepäällikkönä divisioonan kommunikointikomppaniassa. Beaver palasi Yhdysvaltoihin vuonna 1971 ja kotiutettiin korpraalina (E-4), vaikka hän pysyikin aktiivisena aina vuoteen 1976 saakka.

# Koulutus 

Beaver palasi vuonna 1971 Irvingiin ja työskenteli hetken Frito-Layllä ennen pääsyään Oklahoman yliopistoon, jossa hän kiinnostui teatterista. Teatterillisen debyyttinsä Beaver teki näytelmässä The Miracle Worker, jossa hän esitti sivuosaa. Seuraavana vuonna Beaver siirrettiin Central Staten yliopistoon (nykyisin Oklahoman keskusyliopisto). Opiskeluaikoinaan Beaver ansaitsi elantonsa taksikuskina, elokuvaprojektorin käsittelijänä, tennisklubin huoltomiehenä sekä huvipuiston stunttimiehenä. Collegessa ollessaan Beaver alkoi kirjoittaa ja sai valmiiksi useita näytelmiä sekä ensimmäisen kirjansa. Beaver valmistui hyvin arvosanoin suullisen viestinnän linjalta vuonn 1975.

# Ura 

Jim Beaver teki ammattinäyttelijän debyyttinsä lokakuussa 1972 näytelmässä Rain, Oklahoman keskusteatterissa. Palattuaan Texasiin Beaver työskenteli paikallisessa teatterissa Dallasin alueella ja elätti itsensä videovuokraamossa. Beaver aloiti vuonna 1976 Shakespeare Festival of Dallasissa ja esiintyi lukuisissa sen tuotoksissa. Vuonna 1979 Beaver sai kirjoittaa kolme näytelmää (Spades, Sidekick ja Semper fi) Actors Theatre of Louisvillelle. Beaver jatkoi edelleen kirjoittamista ja työskenteli useiden vuosien ajan kolumnistina, kriitikkona sekä kirjoitti Films in Review -lehteen.
Muutettuaan New Yorkiin vuonna 1979 Beaver työskenteli tasaisesti näytelmissä, kirjoitti satunnaisesti näytelmiä ja biografian näyttelijä George Reevesista. Pääosassa Beaver esiintyi muun muassa näytelmissä The Hasty Heart, The Rainmaker, The Lark, Macbeth ja The Last Meeting of the Knights of the White Magnolia. 
Vuonna 1983 Beaver muutti Los Angelesiin ja työskenteli elokuva-arkistonhoitajana Variety Arts Center -keskuksessa. Näyteltyään näytelmässä Verdigris Beaveria pyydettiin liittymään arvossa pidettyyn Theatre Westiin, jossa hän jatkoi näyttelijänä ja johon hän yhä kuuluu. Verdigirs-näytelmä sai valmistuttuaan vuonna 1985 hyvät arvostelut ja Beaver allekirjoitti sopimuksen Triad Artists -toimiston kanssa. Beaver alkoi välittömästi kirjoittaa jaksoja useisiin televisiosarjoihin, kuten Alfred Hitchcock esittää, josta Beaver sai vuonna 1987 CableACE-ehdokkuuden; Tour of Duty ja Vietnam War Story. Ohessa Beaver teki myös pieniä esiintymisiä elokuvissa ja televisiosarjoissa.
Vuoden 1988 käsikirjoittajien lakko vaikutti freelance televisioon ja Beaverin TV-kirjoittajan uraa kohtasi äkillinen katkos. Beaver sai kuitenkin roolin Bruce Willisin hahmon parhaana ystävänä Norman Jewisonin draamassa In Country, jolloin Beaverin näyttelijän ura lähti jyrkkään nousuun.
Beaver on esiintynyt useissa suosituissa elokuvissa, muun muassa Nunnia ja konnia, Silver, Bad Girls – naiset satulassa, Adaptation. Minun versioni, Magnolia ja David Galen elämä. Beaver aloitti televisiosarjassa Thunder Alley sekä henkirikosetsivänä sarjassa Reasonable Doubts.

Vuonna 2002, Beaver valittiin yhdeksi lännendraama Deadwoodin päähenkilöksi, kullankaivaja Whitney Ellsworthiksi. Vuonna 2006 Beaver liittyi HBO:n draamaan John from Cincinnati, esittäen samanaikaisesti Bobby Singerin roolia Supernatural-sarjassa sekä Carter Reeseä HBO:n draamassa Big Love. Vuonna 2008 Beaver otti vastaan rooli sheriffi Charlie Millsin roolin CBS:n kauhudraamassa Harper's Island.
Beaverin muistelmat, Life's That Way ostettiin Putnam/Penguin-kustannusyhtiölle, Beaverin vaimon keuhkosyöpädiagnoosin jälkeisenä vuonna 2004. Ennen kirjan julkaisua huhtikuussa 2009, muistelmat valittiin Barnes & Noblen Löydä mahtava uusi kirjailija ohjelmaan vuonna 2009.Beaver opiskeli näyttelemistä Clyde Venturan ja Oscar-voittaja Maximilian Schellin kanssa.

# Yksityiselämä 

Collegen aikana Beaver meni naimisiin opiskelutoverinsa Debbie Youngin kanssa elokuussa 1973, mutta pari muutti erilleen vain neljä kuukautta myöhemmin, vaikka ero astuikin voimaan vasta vuonna 1976. Muutettuaan Kaliforniaan Beaver jakoi asunnon näyttelijäystävänsä Hank Wordenin kanssa. Vuonna 1989 Beaver meni naimisiin näyttelijä Don Adamsin tyttären, Cecily Adamsin kanssa. Parin tytär, Madeline syntyi vuonna 2001. Cecily Adams kuoli keuhkosyöpään 3. maaliskuuta 2004.

# Filmografia 

# Työt kirjallisuuden parissa 

# Kirjat 

John Garfield: His Life and Films (1978)
Movie Blockbusters (Steven Scheuein kanssar) (1982, 1983)
Life's That Way: A Memoir (2009)

# Fiktio 

The Afternoon Blood Show, Alfred Hitchock's Mystery Magazine, 29. huhtikuuta 1981

# Näytelmät 

The Cop and the Anthem (1973)
As You Like It, or Anything You Want To, Also Known as Rotterdam and Parmesan Are Dead (1975)
Once Upon a Single Bound (1977)
The Ox-Bow Incident (1978)
Verdigris (1979)
Spades (1979)
Sidekick (1981)
Semper Fi (1982)
Truth, Justice, and the Texican Way (1985)
Pressing Engagements (1990)
Mockingbird (2001)
Night Riders (2006)

# Artikkelit 

John Wayne. Films in Review, toukokuu 1977
George Raft. Films in Review, huhtikuu 1978
John Carradine. Films in Review, lokakuu 1979
James Stewart. Films in Review, lokakuu 1980
Steve McQueen. Films in Review, elo-syyskuu 1981
Frank Perry. Films in Review, marraskuu 1981
Strother Martin. Films in Review, marraskuu 1982
Ad Glib (kolumni). Films in Review, marraskuu 1981 – joulukuu 1983

# Katso myös 

Jim Beaver Allmoviessa (englanniksi)
Biografia HBO.com:issa
Jim Beaver Star Trek wikissä
Life's That Way

# Lähteet 

