
## Άννα της Βοημίας και της Ουγγαρίας

Η Άννα (Jagelló Anna, 23 Ιουλίου 1503 – 27 Ιανουαρίου 1547) από τον Οίκο των Γιαγκελλόνων ήταν βασίλισσα της Βοημίας & Ουγγαρίας. 

# Βιογραφία 

Η Άννα ήταν η μεγαλύτερη κόρη του Βλαδίσλαου Β΄, βασιλιά της Βοημίας & Ουγγαρίας (1456-1516) και της γυναίκας του Άννας των Φουά-Καντάλ. Ήταν επίσης η μεγαλύτερη αδελφή του Λουδοβίκου Β΄ της Βοημίας & Ουγγαρίας και η κληρονόμος του.
Από τη νεανική της ηλικία, ο μελλοντικός της γάμος αποτέλεσε αντικείμενο διαφορών και διαπραγματεύσεων. Το 1515, χωρίς τη συγκατάθεση της ουγγρικής Διατροφής, ο Λαντισλάβ και ο Μαξιμιλιανός ήρθαν σε γρήγορη συμφωνία τα δύο παιδιά του πρώτου να παντρευτούν τα δύο εγγόνια του δεύτερου. Με βάση τις διαπραγματεύσεις αυτές, η Άννα παντρεύτηκε στο ΛΙντς, στις 26 Μαΐου 1521, τον Αρχιδούκα Φερδινάνδο, ενώ ο αδελφός της ο Λουδοβίκος παντρεύτηκε το 1522 μία από τις αδελφές του Φερδινάνδου, τη Μαρία. Μετά το θάνατο του Λουδοβίκου το 1526, ο Φερδινάνδος, χάρη στα δικαιώματα της Άννας, ανέβηκε στο θρόνο της Βοημίας και της Ουγγαρίας. Ωστόσο, οι βαρόνοι της Ουγγαρίας, οι οποίοι δεν είχαν καμία πρόθεση να αποδεχθούν έναν ξένο κυρίαρχο, εξέλεξαν σαν βασιλιά τους τον Ζαπολυάι Γιάνος. Η Άννα έγινε διάσημη για τη θρησκευτικότητά της, το πνεύμα φιλανθρωπίας της και τη σοφία της. Μιλούσε λατινικά, τσέχικα, γερμανικά και ουγγρικά. Αμέσως μετά τον γάμο, ο Φερδινάνδoς την τοποθέτησε μαζί με τον επίσκοπο της Τεργέστης, ως πρόεδρο του Συμβουλίου του Δικαστηρίου. Η Άννα θεωρήθηκε η συγγραφέας του κειμένου Ασπίδα ευσέβειας. Ο Φερδινάνδος δύσκολα αποχωριζόταν τη σύζυγό του, η οποία συνήθως τον συνόδευε στα περισσότερα από τα ταξίδια του. Ο Φερδινάνδος υποστήριξε μπροστά στην έκπληκτη αυτοκρατορική πομπή, ότι κατά τη γνώμη του, θα ήταν καλύτερα να δαπανηθούν λεφτά για τις ανάγκες της γυναίκας του, παρά για τις ανάγκες μιας ερωμένης.

# Οικογένεια 

Από τον γάμο της με τον Φερδινάνδο απέκτησε δεκαπέντε παιδιά:

Ελισάβετ (9 Ιουλίου 1526 - 15 Ιουνίου 1545). Πρώτη σύζυγος του Σιγισμούνδου Β΄ των Γιαγκελόνων της Πολωνίας και της Λιθουανίας.
Μαξιμιλιανός Β΄ (31 Ιουλίου 1527 - 12 Οκτωβρίου 1576), αρχιδούκας της Αυστρίας, βασιλιάς της Ουγγαρίας, Βοημίας, Γερμανίας.
Άννα (7 Ιουλίου 1528 - 16 Οκτωβρίου/17 Οκτωβρίου 1590). Σύζυγος του Αλβέρτου Ε΄ των Βίττελσμπαχ δούκα της Βαυαρίας.
Φερδινάνδος Β΄ αρχιδούκας της Αυστρίας και του Τυρόλου (14 Ιουνίου 1529 - 24 Ιανουαρίου 1595).
Μαρία (15 Μαϊου 1531 - 11 Δεκεμβρίου 1581). Σύζυγος του Γουλιέλμου των Αψβούργων δούκα της Αυστρίας.
Μαγδαληνή (14 Αυγούστου 1532 - 10 Σεπτεμβρίου 1590), μοναχή.
Αικατερίνη (15 Σεπτεμβρίου 1533 - 28 Φεβρουαρίου 1572). Τρίτη σύζυγος του Σιγισμούνδου Β΄ της Πολωνίας και της Λιθουανίας.
Ελεονώρα (2 Νοεμβρίου 1534 - 5 Αυγούστου 1594). Σύζυγος του Γουλιέλμου των Γκοντζάγκα δούκα της Μάντουα.
Μαργαρίτα (16 Φεβρουαρίου 1536 - 12 Μαρτίου 1567), μοναχή.
Ιωάννης (10 Απριλίου 1538 - 20 Μαρτίου 1539), απεβ. ενός έτους.
Βαρβάρα (30 Απριλίου 1539 - 19 Σεπτεμβρίου 1572). Σύζυγος του Αλφόνσου Β΄ των Έστε δούκα της Φερράρας.
Κάρολος Β΄ αρχιδούκας της Έσω Αυστρίας (3 Ιουνίου 1540 - 10 Ιουλίου 1590), πατέρας του Φερδινάνδου Β΄ των Αψβούργων.
Ούρσουλα (24 Ιουλίου 1541 - 30 Απριλίου 1543), απεβ. 2 ετών.
Έλενα (7 Ιανουαρίου 1543 - 5 Μαρτίου 1574), μοναχή.
Ιωάννα (24 Ιανουαρίου 1547 - 10 Απριλίου 1578). Σύζυγος του Φραγκίσκου Α΄ των Μεδίκων μεγάλου δούκα της Τοσκάνης.Κάτι ασυνήθιστο για εκείνη την εποχή ήταν, ότι το ζευγάρι πήρε τη φροντίδα των παιδιών του και τα μεγάλωσε με απλό και σεμνό τρόπο. Δεν είχε ανατεθεί η μόρφωσή τους σε ιδιωτικούς δασκάλους, αλλά φοίτησαν μαζί με άλλα παιδιά σε δημόσιο σχολείο στο Ίνσμπρουκ. Ιδιαίτερη προσοχή, κατά την εκπαίδευσή τους, δόθηκε στη γνώση των γλωσσών.

# Τιμητικές διακρίσεις: Χρυσό Τριαντάφυλλο (1561). 

Πρότυπο:Onorificenze

# Βιβλιογραφία 

Tιμπόρ Σιμάνι. Αυτός δημιούργησε το βασίλειο: Φερδινάνδος των Αψβούργων. Αμάλθεια, Βιένη 1987, ISBN 3-85002-224-2.
Έβα Όμπερμάγιερ - Μάρναχ. Άννα. Στο: Νέα Γερμανική Βιογραφία (NDB). Τόμος 1, Ντούνκερ & Χούμπλοτ, Βερολίνο, 1953, Σελ. 299.
