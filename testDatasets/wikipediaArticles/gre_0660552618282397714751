
## Υγροποιημένος αέρας

Ο υγροποιημένος αέρας (αγγλικά: liquid air) είναι αέρας που ψύχθηκε σε κρυογενετικές θερμοκρασίες. Έχει χαρακτηριστικό ανοικτό γαλάζιο χρώμα.

# Ιδιότητες 

Ο υγροποιημένος αέρας έχει την ιδιότητα να απορροφά πολύ γρήγορα θερμότητα και να επαναφέρεται στην αέρια κατάσταση και για το λόγο αυτό πρέπει να φυλάσσεται σε φιάλη κενού. Έχει πυκνότητα κατά προσέγγιση 870kg/m3, ωστόσο αυτό μπορεί να ποικίλλει, καθώς εξαρτάται και από την χημική σύστασή του. Επαναφέρεται στην αέρια κατάσταση στους -195 βαθμούς Κελσίου και έχει θερμοκρασία πήξεως -215 βαθμούς Κελσίου.

# Χρήσεις 

Χρησιμοποιείται ως βιομηχανική πηγή αζώτου, οξυγόνου, αργού και άλλων αερίων. Μπορεί να αντικαταστήσει το υγρό άζωτο στα εφέ της θεατρικής ομίχλης και καπνού.
