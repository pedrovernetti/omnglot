
## Ούλεμιστε (λίμνη)

Η λίμνη Ούλεμιστε (εσθονικά: Ülemiste) είναι λίμνη της Εσθονίας, η οποία περιβάλλει την πρωτεύουσά της Τάλιν. Η Ούλεμιστε είναι η κύρια πηγή υδροδότησης του Τάλιν. Το αεροδρόμιο του Τάλιν βρίσκεται στην ανατολική ακτή της λίμνης ενώ στη βόρεια ακτή της υπάρχει μονάδα επεξεργασίας νερού της AS Tallinna Vesi, της κύριας εταιρείας ύδρευσης του Τάλιν, της οποίας το 90% του πόσιμου νερού προέρχεται από τη λίμνη. Στις 18 Μαρτίου του 2010 ένα αεροσκάφος DHL Antonov An-26 πραγματοποίησε επείγουσα προσγείωση στην παγωμένη λίμνη Ούλεμιστε. Περίπου ένας τόνος καυσίμου διέρρευσε από αυτό στη λίμνη και δύο μέλη του πληρώματος τραυματίστηκαν. Τελικώς κατορθώθηκε να καθαριστεί όλη η ρύπανση.

# Παραπομπές 

