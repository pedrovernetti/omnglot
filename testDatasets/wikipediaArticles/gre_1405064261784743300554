
## Τάκης Παντέλης

Ο Παναγιώτης (Τάκης) Παντέλης (γεν. Αθήνα 18 Μαΐου 1955, ύψος 1,89 μ.) είναι Έλληνας πρώην διεθνής ποδοσφαιριστής, που αγωνίζονταν στη θέση του τερματοφύλακα. Ξεκίνησε την σταδιοδρομία του από τον Απόλλωνα Αθηνών σε ηλικία 18 ετών, την περίοδο 1973-74 και την τερμάτισε στον Πανιώνιο το 1987-88 όταν ήταν ήδη 33 χρόνων. Στην ομάδα της Ριζούπολης έπαιξε για οκτώ συνεχείς σεζόν (το 1974-75 στη Β΄Εθνική), έως και το 1980-81 συμπληρώνοντας 135 συμμετοχές . Το καλοκαίρι του 1981 μετεγγράφηκε στον ΠΑΟΚ, όπου αγωνίσθηκε για 6 ακόμη έτη, μέχρι και το 1986-87. Ήταν ο βασικός τερματοφύλακας της ομάδας κατά την περίοδο 1984-85, όταν ο "δικέφαλος" κατάκτησε το πρωτάθλημα. Έκλεισε την καριέρα του στον Πανιώνιο (1987-88), όπου έπαιξε σε 4 αγώνες. Συνολικά έφτασε τις 189 παρουσίες στην Α΄Εθνική κατηγορία. Επίσης, χρίσθηκε τρεις φορές διεθνής. Το ντεμπούτο του πραγματοποιηθήθηκε στις 23 Σεπτεμβρίου του 1981, στη Θεσσαλονίκη, στο φιλικό αγώνα Ελλάδα-Σουηδία (2-1), ενώ χρησιμοποιήθηκε και στα ματς της προκριματικής φάσης του Παγκοσμίου Κυπέλλου του 1982, στην Ιταλία (στις 11-4-81, αποτέλεσμα 1-1) όταν είχε εξαιρετική απόδοση και με τη Γιουγκοσλαβία (Πειραιάς, 29-11-81 1-2).

# Πηγές 

http://www.rsssf.com
http://www.eu-football.info/
