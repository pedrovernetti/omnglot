
## Li Ruzhen

Li Ruzhen (kiin. 李汝珍, 1763–1830) oli kiinalainen kirjailija, joka tunnetaan parhaiten teoksestaan "Kukkia peilissä" (鏡花緣, Jinghuayuan, engl. Flowers in the Mirror). Kirjaa on pidetty terävänä pilkantekona Qing-kauden yhteiskunnallisista oloista ja puheenvuorona naisten oikeuksien puolesta, vaikkakin itse tarina on lähinnä humoristinen fantasiakertomus.
"Kukkia peilissä" kertoo naispuolisesta henkiolennosta, joka on päätynyt maan päälle ja yrittää saavuttaa jälleen kuolemattomuuden. Päähenkilö matkaa monien maiden halki ja päätyy lopulta Tang-dynastian aikaiseen Kiinaan, naishallitsija Wu Zetianin aikakaudelle.
