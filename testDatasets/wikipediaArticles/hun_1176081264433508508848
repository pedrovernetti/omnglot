
## Bartos Gyula

Bartos Gyula (Szeged, 1872. április 7. – Budapest, 1954. május 21.) Kossuth-díjas magyar színész, Érdemes Művész, a Nemzeti Színház örökös tagja.

# Életútja 

Apja Bartos Vilmos, tisztviselő volt (megh. 1915. aug. 15-én, Szegeden.) Gyula, 15 évesen elszökött otthonról, s beállt színésznek. Előbb Pesti Ihász Lajos színigazgatónál működött, majd Szabadhegyi Aladárhoz szerződött, de ez az igazgatója elveszti koncesszióját, mire visszakerült az iskolába és letette az érettségit. Ezután beiratkozott a Színművészeti Akadémiára, ahol Bercsényi Béla, Császár Imre és Jászai Mari voltak tanárai. 1895-ben végzett, majd Kövessy Albert sátoraljaújhelyi társulatához szerződött. Működött még Nyitrán és Vácon is, onnan 1896-ban Megyeri Dezsőhöz került Kolozsvárra, majd 1899-től 1907-ig Krecsányi Ignác együttesében játszott. Majd újra Kolozsvárra került, innen ismét Szegedre, végül Temesvár és Buda színpadjain működött. 1906. június 7-én mint vendég fellépett a Nemzeti Színházban a Folt, amely tisztít c. dráma Don Justo szerepében és ez évben szerződtették. Mint szerződött tag, 1907. május 13-án lépett föl először, 1932-ben az intézmény örökös tagja lett.

1939 után a második zsidótörvény miatt nem léphetett színpadra, csak a Goldmark Színházban láthatta a közönség. 1945-től haláláig újból a Nemzeti Színház művésze lett. Legparádésabb szerepével, a Lear királlyal tért vissza.

# Színpadi szerepei 

Shakespeare: Lear király... Lear király
Shakespeare: A velencei kalmár... Shylock
Molière: A fösvény... Harpagon
Molière: A képzelt beteg... Purgó
Katona József: Bánk bán... Tiborc
Szigligeti Ede: A cigány... Zsiga
Szigligeti Ede: Liliomfi... Kányai
Szigeti József: Rang és mód... Bannay Gerő
Tóth Ede: A falu rossza... Feledi Gáspár
Csathó Kálmán: Te csak pipálj, Ladányi... Pókai péter
Csepreghy Ferenc: A piros bugyelláris... Peták káplár
Csepreghy Ferenc - Erkel Elek: Sárga csikó... Csorba Márton
Gárdonyi Géza: A bor... Mihály bácsi
Gárdonyi Géza: Falusi verebek... A kérő
Géczy István: Sárdi ház... Sárdi Tamás
Gogol: Éjjeli menedékhely... Luka
Hauptmann: Elga... Timoska, a kulcsár
Hauptmann: A bunda... Mitteldorf, a rendőr
Herczeg Ferenc: Ocskay brigadéros... Szörényi
Herczeg Ferenc: Honthy háza... Öreg püspök
Victor Hugo: A notre dame-i toronyőr... Claude Frollo
Henrik Ibsen: A vadkacsa... Az öreg Ekdal
Madách Imre: Az ember tragédiája... Lovel
Rostand: Cyrano... Castel-Jaloux
Schiller: Ármány és szerelem... Miller zenész
Shakespeare: A makrancos hölgy... Babtiste
Shakespeare: Othello... Jágó
Shakespeare: Julius Caesar... Cassius
Shakespeare: Rómeó és Júlia... Lőrinc barát
Shakespeare: Antonius és Cleopatra... Menenius, Enoborbus
Szigeti József: A vén bakancsos és fia, a huszár... Veres csaplár

# Filmjei 

# Némafilmek 

Szent Péter esernyője (1917)
A riporterkirály (1917)
A gólyakalifa (1917)
Faun (1917)
Az aranyember (1918)
Fehér rózsa (1919)
Vörösbegy (1920)
A 111-es (1920)

# Hangosfilmek 

Fekete hajnal (1942)
Úri muri (1950)
Déryné (1951)
Föltámadott a tenger (1953)

# Díjai, elismerései 

A Nemzeti Színház örökös tagja (1932)
Kossuth-díj (1952)
Érdemes művész (1952)

# Források 

Magyar színházművészeti lexikon. Főszerk. Székely György. Budapest: Akadémiai. 1994. ISBN 963-05-6635-4 
Színészkönyvtár
Magyar Színművészeti Lexikon (1929-1931, szerk. Schöpflin Aladár)
Színházi kislexikon. Főszerk. Hont Ferenc. Szerk. Staud Géza. Budapest, 1969. Gondolat

# További információk 

Bartos Gyula az OMIKE oldalán
