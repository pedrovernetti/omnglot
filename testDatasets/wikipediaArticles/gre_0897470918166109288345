
## Πάτιο

Το πάτιο (από το ισπανικό: patio, [[ˈpatjo]]; «αυλή», «προαύλιο», «πλακόστρωτη αυλή») είναι υπαίθριος χώρος, συνήθως πλακοστρωμένος, που χρησιμοποιείται ως χώρος γεύματος ή ως χώρος αναψυχής και γειτονεύει με την κυρίως κατοικία. Με αυτό τον όρο μπορεί επίσης να νοείται και ένα εσωτερικό αίθριο (όπως συμβαίνει σε πολλά ισπανικά σπίτια) ή ένας πλακόστρωτος χώρος μεταξύ της κατοικίας και του κήπου.
Τα αίθρια αυτά είναι συνήθως κατασκευασμένα από τούβλα, πλακάκια, σκυρόδεμα, ή φυσικές πέτρες επίστρωσης.

# Διεθνείς όροι 

Στην Αυστραλία και την Ινδία η λέξη πάτιο χρησιμοποιείται συχνά εννοώντας κάθε είδους εξωτερικό μπαλκόνι ή βεράντα.
Στο Ιράν, ο περσικός όρος που χρησιμοποιείται για το πάτιο είναι «حیات خلوت» (χαγιάτ χαλβάτ) το οποίο μεταφράζεται ως «μικρή, ήσυχη και ιδιωτική αυλή» και είναι συνήθως μια αυλή μέσα στην κατοικία ή μια αυλή περιστοιχισμένη με μάντρα εντός της ιδιοκτησίας, για την προστασία της ιδιωτικής ζωής των γυναικών χωρίς μαντήλα.
Στο Όουλου, στη Φινλανδία, το πάτιο είναι ένας ειδικά διαμορφωμένος με έπιπλα χώρος έξω από μια παμπ ή ένα εστιατόριο. Σε άλλα μέρη της Φινλανδίας οι χώροι αυτοί ονομάζονται «βεράντες».

# Παραπομπές 

«Patio», Encyclopædia Britannica
