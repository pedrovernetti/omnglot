
## Aqua

Aqua on tanskalais-norjalainen eurodance-yhtye Kööpenhaminasta. Yhtye saavutti kuuluisuutta vuoden 1997 hitillä Barbie Girl. Kaikkiaan Aqua myi 30 miljoonaa levyä, joten se on kaikkien aikojen menestynein tanskalainen yhtye.
Aqua soitti vuoden 2001 Eurovision laulukilpailujen väliajoilla yhdessä Safri Duon kanssa, mutta ei osallistunut itse kilpailuun.
Aqua perustettiin nimellä Joyspeed vuonna 1994, vaikkakin yhtyeen tarina alkaa jo vuodesta 1989, jolloin René, Søren ja Claus tekivät soundtrackin elokuvaan Frække Frida. Kolmas ja läpilyöntisingle Barbie Girl julkaistiin 1997 ja se pärjäsi erityisen hyvin Euroopassa, mutta vastoin muuta eurodance-musiikkia se pääsi levitykseen myös muualla maailmassa ja nousi listojen kärkeen myös Brasiliassa, Chilessä, Australiassa ja Uudessa-Seelannissa.
Yhdysvalloissa Barbie-tuotemerkin omistava Mattel nosti kanteen väittäen laulun rikkovan tavaramerkkiään ja protestoi sen kaksimielisiä sanoituksia vastaan. Levy-yhtiö MCA Records taas haastoi Mattelin oikeuteen kunnianloukkauksesta eräiden yhtiön edustajien lausuntojen vuoksi. Oikeutta käytiin aina vuoteen 2002 kaikissa oikeusasteissa, jolloin Yhdysvaltain korkein oikeus viimein tuomitsi kappaleen sanoituksen perustuslain ensimmäisen lisäyksen turvaamaksi parodiaksi ja hylkäsi kunnianloukkaussyytteet. Myöhemmin Aqua ja Mattel ovat päässeet sopuun ja laulua on käytetty jopa Barbien virallisessa musiikkivideossa vuonna 2009.
Aquan suurimpia ja tunnetuimpia hittejä ovat Barbie Girl, Candyman, Around The World, My Oh My, Turn Back Time
ja Cartoon Heroes.
Yhtye hajosi vuonna 2001, mutta Lene, René ja Søren ovat jatkaneet yhteistyötä. Lene ja Søren ovat naimisissa keskenään, ja heillä on kaksi lasta. Aqua on kuitenkin tekemässä comebackia . He esiintyivät kesällä 2008 tanskalaisella Grøn Koncert -kiertueella mm. Kööpenhaminassa ja Esbjergissä. He esittivät kiertueella kaksi levyttämätöntä kappaletta, Back to the 80's ja Shakin' Stavens (is a superstar).

# Jäsenet 

Tämänhetkiset jäsenet

Lene Grawford Nystrøm Rasted (laulu) (1994–2001, 2008–2012, 2016–)
René Dif (laulu) (1994–2001, 2008–2012, 2016–)
Søren Nystrøm Rasted (kosketinsoittimet) (1994–2001, 2008–2012, 2016–)Entiset jäsenet

Claus Norréen (kitara) (1994–2001, 2008–2012)

# Albumit 

Aquarium (1997)
Mania Remix (1998)
Aquarius (2001)
Cartoon Heroes: The Best of Aqua (2002)
Greatest Hits (2009)
Megalomania (2011)

# Singlet 

Itsy Bitsy Spider (1995 -Joyspeed)
Roses are Red (1996)
My Oh My (1997)
Barbie Girl (1997)
Didn't I (1997)
Doctor Jones (1997)
Lollipop (Candyman) (1997)
Turn Back Time (1998)
Goodmorning Sunshine (1998)
Cartoon Heroes (2000)
Around The World (2000)
Bumble Bees (2000)
Freaky Friday (2000 vain Japanissa)
We Belong to the Sea (2000)
Back To The 80's (2009)
My Mamma Said (2009)
Spin Me A Christmas (2009)
How R U Doin? (2011)
Playmate To Jesus (2011)
Like a Robot (2011)
Freaky Friday (2017)
Rookie (2018)

# Lähteet 

