
## Standing In The Light

Standing In The Light is het vierde (of derde) studioalbum van de Britse jazzfunkband Level 42. Het verscheen in oktober 1983 en haalde de negende plaats in de Britse albumlijst. Producers zijn Larry Dunn en Verdine White van de band Earth, Wind & Fire. 
Standing In The Light werd voorjaar 1983 in Amerika opgenomen en is minder jazzy dan de voorgangers; het is in een reeks van drie albums zonder instrumentale nummers. Op single verschenen Out Of Sight, Out Of Mind (geremixt voor het album), de tegenwoordige liveklassieker The Sun Goes Down (Living It Up) (gezongen door toetsenist Mike Lindup) en Micro Kid, een van de nummers waarop er met vocoders wordt geÃ«xperimenteerd.
Ter promotie van Standing In The Light toerde Level 42 door Amerika en Europa. De optredens in Nederland - waar geen van de singles hits werden - vonden echter geen doorgang; als compensatie zond het TROS-radioprogramma Soulshow integraal het Duitse concert uit dat werd opgenomen voor Rockpalast.
In 2000 kwam het album opnieuw uit als 2-cd met The Pursuit of Accidents uit 1982 en toegevoegde bonustracks.
