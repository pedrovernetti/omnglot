
## Eetu Rantala

Eetu Werneri Rantala (s. 5. kesäkuuta 1993 Oulainen) on suomalainen pikajuoksija. Hän edustaa Oulun Pyrintöä ja häntä on valmentanut vuodesta 2008 Jukka Vähäkangas. Vuosina 2015–2018 hän edusti Pudasjärven Urheilijoita ja sitä ennen Oulun Pyrintöä.

# Ura 

Ennen siirtymistä pikajuoksuun Rantala harrasti jalkapalloa, uimahyppyjä ja pesäpalloa.

# SM-kisat 

Rantala voitti alle 20-vuotiaiden Suomen-mestaruuden 100 metrin juoksussa vuosina 2011 ja 2012 sekä sisäradoilla 60 metrillä vuonna 2012. Alle 23-vuotiaiden SM-hallikisoissa hän voitti 60 metriä vuosina 2013 ja 2014 sekä 200 metriä vuonna 2014. 15. kesäkuuta 2014 Lahden Eliittikisoissa Rantala juoksi 100 metrillä alle 23-vuotiaiden Suomen ennätyksen ja kautta aikain neljänneksi parhaan suomalaisajan 10,30 s.Kalevan kisoissa 2014 Rantala voitti SM-kultaa sekä 100 että 200 metrillä ja vuonna 2018 hän voitti 100 metrilä. Kalevan kisoissa 2013 hän oli 100 metrillä toinen. Sisäratojen SM-kilpailuissa Rantala voitti 200 metrillä kultaa 2014 ja pronssia 2017 sekä 60 metrin juoksussa hopeaa 2013 ja pronssia 2014, 2018 sekä 2019.Aikuisten maaottelussa Rantala kilpaili ensimmäisen kerran Helsingissä vuonna 2011. Hän juoksi 4 × 100 metrin viestijoukkueessa, jonka juoksu hylättiin. Alle 18-vuotiaiden maaottelussa hän sijoittui 100 metrillä toiseksi Espoossa 2010. Hän voitti hallimaaottelussa 60 metriä 2014 ja 2017.

# Arvokisat 

Rantalan ensimmäiset aikuisten arvokisat olivat Helsingin EM-kilpailut 2012, joissa hän karsiutui 100 metrin juoksun alkuerissä ajalla 10,73 s.Alle 20-vuotiaiden MM-kilpailuissa Barcelonassa 2012 ja alle 23-vuotiaiden EM-kilpailuissa Tampereella 2013 Rantala selviytyi 100 metrillä välieriin. Hän eteni välieriin 100 metrillä Zürichin EM-kilpailuissa 2014 ja 60 metrillä Belgradin EM-hallikilpailuissa 2017. Berliinin EM-kilpailuissa 2018 hän juoksi 4 × 100 metrin viestijoukkueessa, joka sijoittui kuudenneksi SE-ajalla 38,92. Joukkue oli parantanut maan ennätystä jo alkuerissä aikaan 39,11.

# Henkilökohtaiset ennätykset 

# Ulkoradat 

# Sisäradat 

Lähde

# Lähteet 

