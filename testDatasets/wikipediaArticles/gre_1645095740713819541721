
## Γιοάχιμ Στράιχ

Ο Γιοάχιμ Στράιχ (γερμ. Joachim Streich) είναι παλαίμαχος Γερμανός ποδοσφαιριστής, που αγωνιζόταν στο χώρο της επίθεσης. Έχει διατελέσει διεθνής με το αντιπροσωπευτικό συγκρότημα της Ανατολικής Γερμανίας.

# Βιογραφικό 

Γεννήθηκε στις 13 Απριλίου του 1951 στο Βίσμαρ (Wismar) και αφού αγωνίστηκε αρχικά σε ομάδες νέων της γενέτειράς του, μεταγράφηκε το 1967 στη Χάνσα Ρόστοκ όπου και έπαιξε για πρώτη φορά σε ανδρική ομάδα. Στην Χάνσα έμεινε μέχρι το 1973 και επόμενος σταθμός του ήταν το Μαγδεβούργο, στο οποίο και έκλεισε την καριέρα του το 1985. Με τη φανέλα του Μαγδεβούργου πανηγύρισε αρκετούς τίτλους, με αποκορύφωμα την κατάκτηση του Κυπέλλου Κυπελλούχων το 1974, όπου παρά το γεγονός ότι έχασε λόγω τραυματισμού τον μεγάλο τελικό με τη ΑΚ Μίλαν ήταν ένα από τα βασικά στελέχη της ομάδας. Πέτυχε συνολικά 229 γκολ σε 378 συμμετοχές στα πλαίσια του Πρωταθλήματος και 17 γκολ σε 42 αναμετρήσεις στα κύπελλα Ευρώπης.
Ο Στράιχ θεωρείται ένας από τους μεγαλύτερους ποδοσφαιριστές που ανέδειξε η πρώην Ανατολική Γερμανία και είναι πρώτος σε τέρματα και συμμετοχές με την Εθνική της Ανατολικής Γερμανίας, μετρώντας 53 γκολ σε 98 συμμετοχές. Ήταν μάλιστα μέλος της ομάδας, που έφτασε μέχρι τα προημιτελικά του Μουντιάλ του 1974 σημειώνοντας 2 γκολ σε 4 αναμετρήσεις. Έχει επίσης κατακτήσει ένα χάλκινο μετάλλιο με την ποδοσφαιρική Ολυμπιακή ομάδα της χώρας του.
Μετά το τέλος της ποδοσφαιρικής του καριέρας εργάστηκε ως προπονητής, περνώντας από τους πάγκους του Μαγδεβούργου, της Άιντραχτ Μπράουνσβαϊγκ και της Τσβίκαου.

# Στατιστικά 

# Τίτλοι και Διακρίσεις 

Ομπερλίγκα (2):1974,1975
Κύπελλο Λ.Δ. Γερμανίας (3):1978,1979,1983
Ολυμπιακοί Αγώνες (χάλκινο μετάλλιο):1972
Ποδοσφαιριστής της Χρονιάς (2):1979,1983

# Παραπομπές 

