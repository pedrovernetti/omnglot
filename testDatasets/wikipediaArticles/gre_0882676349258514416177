
## Μπα

Μπα, επίσης και Ώρος Μπα, είναι το όνομα Σερέχτ ενός Φαραώ της Αρχαϊκής περιόδου της αρχαίας Αιγύπτου που μπορεί να βασίλευσε κατά την Πρώτη δυναστεία Φαραώ της Αιγύπτου, το τελευταίο μέρος της Δεύτερης Δυναστείας, ή κατά την Τρίτη Δυναστεία. Δεν είναι γνωστές ούτε η ακριβής διάρκεια ούτε η τοποθέτηση χρονολογικά της βασιλείας του.

# Πηγές για το όνομα 

Οι μόνες πηγές για βασιλιά με το όνομα "Μπα" είναι ένα θραύσμα πράσινου σχιστόλιθου που βρέθηκε στις υπόγειες γαλαρίες κάτω από την Βαθμιδωτή πυραμίδα του βασιλιά Ζοζέρ στη Σακκάρα, και ένας μασταμπάς (της Έκτης Δυναστείας) του αξιωματούχου Ny-Ankh-Ba.

# Ταυτότητα 

Για τον Μπα είναι γνωστά πολύ λίγα πράγματα. Οι λίγες αρχαιολικές ενδείξεις επιβεβαιώνουν μόνο την ύπαρξη ενός τέτοιου ηγεμόνα, αλλά δεν παρέχουν παραπέρα πληροφορίες.
Το 1899 ο επιστήμονας Alessandro Ricci δημοσίευσε ένα σκίτσο στήλης Σερέχτ με ένα μονό πόδι (Στοιχείο Gardiner D58) ως ιερογλυφικό μέσα. Η εικόνα ήταν στο Τόμο No. 35 του Zeitschrift für Ägyptische Sprache und Altertumskunde. Σύμφωνα με τον Ricci, το σερέχτ βρέθηκε σε μια επιγραφή σε βράχο στο Ουάντι Μαγκχαρέχ (Wadi Maghareh) στο Σινά. Οι αιγυπτιολόγοι Jaroslav Černý και Michel Baude ανακάλυψαν ότι ο Ricci αναφερόταν στην επιγραφή σε βράχο του βασιλιά της Τρίτης Δυναστείας Σανάχτ. Ο Ricci απλώς είχε ερμηνεύσει λανθασμένα τα σύμβολα για το όνομα του Σανάχτ –μια ανάποδη θηλιά, το σύμβολο του νερού και το σύμβολο ενός κλαδιού από κάτω– ως σύμβολο ενός μονού ποδιού.
Αιγυπτιολόγοι όπως οι Černý και ο Peter Kaplony πιστεύουν ότι ο βασιλιάς Μπα μπορεί να είναι ο ίδιος με τον ομοίως λίγο μαρτυρούμενο βασιλιά "Ώρο Πουλί". Αυτός ο φαραώ έγραφε το όνομα του με ένα σύμβολο που μοιάζει με χήνα, αλλά καθώς το σύμβολο αυτό δεν έχει λεπτομέρειες που θα επέτρεπαν ταύτιση, οι αιγυπτιολόγοι δεν συμφωνούν για το ποια είναι η σωστή ανάγνωση και σημασία του ονόματος του Φαραώ "Ώρος Πουλί". Οι Černý και Kaplony πιστεύουν ότι η μεταγραφή του ονόματος και των δύο βασιλιάδων είναι "Μπα". Σε αυτή την περίπτωση, ο Ώρος Μπα και ο Ώρος Πουλί θα ήταν το ίδιο ιστορικό πρόσωπο. Η θεωρία αυτή των παραπάνω αιγυπτιολόγων δεν είναι ευρέως αποδεκτή.
Σε αντίθεση, αιγυπτιολόγοι όπως ο Nabil Swelim πιστεύουν ότι ο Ώρος Μπα ήταν άμεσος διάδοχος του βασιλιά της Δεύτερης Δυναστείας Νινετζέρ. Υποδεικνύει στη μορφή του ονόματος του Νινετζέρ στο Βασιλικό Κατάλογο της Αβύδου το οποίο αρχίζει με το ίδιο ιερογλυφικό σύμβολο (Σύμβολο Gardiner E11, πρόβατο) με το όνομα Σερέχτ του Ώρου Μπα. Ο Swelin συνεπώς πιστεύει ότι το όνομα Ώρου το Μπα μπερδεύτηκε λανθασμένα με το όνομα γεννήσεως του Νινετζέρ.
Ο τόπος ταφής του Μπα είναι άγνωστος.

# Παραπομπές 

# Εξωτερικοί σύνδεσμοι 

Francesco Raffaele: Horus SNEFERKA - Horus Bird - Horus SEKHET (?) - Horus BA
