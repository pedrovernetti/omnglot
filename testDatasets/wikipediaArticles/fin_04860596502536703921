
## Maaningan kirkko

Maaninka (aikaisemmin ruots. Maninga) on Suomen entinen kunta Pohjois-Savon maakunnan keskiosassa. Vuoden 2015 alusta Maaninka on ollut osa Kuopiota.Vuonna 2014 Maaningalla asui 3 748 ihmistä ja sen pinta-ala oli 575,13 km2, josta 108,62 km2 oli vesistöjä. Väestötiheys oli 8,03 asukasta/km2. Maaningan rajanaapureita ennen sen liittämistä Kuopioon olivat Iisalmi, Kuopio, Lapinlahti, Pielavesi, Siilinjärvi ja Tervo. 

# Historia 

Maaningan Tavinsalmelle perustettiin 1500-luvulla kuninkaankartano Pohjois-Savon hallinnolliseksi keskukseksi. Pitäjästä käytettiin alun perin Tavinsalmi-nimeä, mutta asutuksen painopisteen siirryttyä Kuopionniemelle, nimeksi vakiintui Kuopion pitäjä, johon Maaningankin alue kuului. Maaningan kappeliseurakunta muodostettiin vuonna 1764. Vuoden 1865 kunnallisasetuksen perusteella perustettiin itsenäinen Maaningan seurakunta 1871 ja Maaningan kunta 1872. Maaningalla vanhusten palvelutalo Viljamissa vuonna 1999 tapahtuneessa tuhoisassa tulipalossa viisi vanhusta kuoli ja neljä loukkaantui.

# Väestönkehitys 

Seuraavassa kuvaajassa on esitetty kunnan väestönkehitys viiden vuoden välein vuodesta 1980 lähtien. Käytetty aluejako on 1.1.2013 tilanteen mukainen.

# Kuntaliitos 

Maaninka osallistui kuntaliitosselvitykseen Siilinjärven kanssa. Uuden kunnan oli kaavailtu aloittavan toimintansa 1. tammikuuta 2013. Maaningan kunnanvaltuusto kuitenkin lopetti kuntaliitosneuvottelut 20. kesäkuuta 2011. Vielä vuoden 2011 aikana Maaningan kunnanvaltuusto päätti aloittaa kuntaliitosselvitystyön Kuopion kaupungin kanssa. Maaningalla tehtiin valitus kuntaliitoksesta ja vaadittiin kansanäänestystä. Kunnanvaltuusto päätti kuitenkin yksimielisesti hyväksyä liitoksen vuoden 2015 alusta lukien ilman neuvoa-antavaa kansanäänestystä.

# Nähtävyydet 

Kunnan nähtävyyksiin lukeutuvat Korkeakoski ja Tuovilanlahden kulttuurimaisema-alue, joka on luokiteltu valtakunnallisesti arvokkaaksi maisema-alueeksi. Tuovilanlahdessa sijaitsee Kalapuron tila, joka toimii nykyään museona.

# Ruokakulttuuri 

1980-luvulla jokaiselle Savon silloiselle kunnalle äänestettiin omat nimikkoruoat. Maaningan perinneruoiksi valittiin sianlihapaisti, rokkatuuvinki (sakeutettu hernemuhennos) ja marjakiisseli.

# Kylät 

Maaningalla on 18 kylää:

# Maaningalla syntyneitä tai vaikuttaneita 

Taavetti Lapveteläinen, kansanedustaja
Pentti Otsamo, sarjakuvataiteilija
Ahti Rytkönen, professori
Aino Räsänen, kirjailija
Jari Räsänen, hiihtäjä
Veikko Räsänen, hiihtäjä
Mirja Ryynänen, kansanedustaja
Johan Henrik Tawast, kreivi ja kenraali
Magnus Fredrik Tawast, majuri
Toivo Tuomainen, elokuvanäyttelijä
Paavo Tuominen, 1800-luvun alkupuolen kansanrunoilija
Kalle Valta, kansanedustaja
Nestor Väänänen, kansanedustaja
Tuula Väätäinen, kansanedustaja

# Katso myös 

Ahkiolahden kanava
Maaninkajärvi
Viannan kanava

# Lähteet 

# Aiheesta muualla 

 Kuvia tai muita tiedostoja aiheesta Maaninka Wikimedia CommonsissaMaaningan kunnan kotisivut
Tilastokeskus - Maaningan avainluvut
