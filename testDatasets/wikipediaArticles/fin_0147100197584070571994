
## Guam kesäolympialaisissa 2008

Kesäolympialaiset 2008 pidettiin Pekingissä Kiinassa 8.–24. elokuuta 2008. Ne olivat järjestyksessään 26. kesäolympialaiset. Kilpailut käynnistyivät jalkapallon alkusarjan otteluilla ja kisojen varsinaiset avajaiset pidettiin 8. elokuuta. Joissakin lajeissa, kuten rantalentopallossa, purjehduksessa ja uutuuslaji avovesiuinnissa, kilpailtiin Qingdaon rannikkokaupungissa. Ratsastuslajeissa kilpailtiin Hongkongissa eläintautitilanteen takia ja jalkapallon ottelut loppuottelua lukuun ottamatta pelattiin Qinhuangdaossa, Shanghaissa, Shenyangissa sekä Tianjinissä.
Olympialaisten 302 kilpailuun osallistui yli 11 000 urheilijaa edustaen 204 kansallista olympiakomiteaa. Kaikki luvut ovat uusia olympiakisojen ennätyksiä. Lisäksi kisat olivat järjestäjälleen selvästi kaikkien aikojen kalleimmat. Järjestelyihin on arvioitu kuluneen kaikkiaan noin 30 miljardia euroa, mikä on noin neljä kertaa enemmän kuin toiseksi kalleimmissa kisoissa Ateenassa (noin 7,6 miljardia) neljä vuotta aiemmin.Kyseessä oli kolmas kerta kun kisat käydään kahden eri kansallisen olympiakomitean alueella, sillä Hongkongilla on oma olympiakomitea.
Olympialaiset myönnettiin Pekingille heinäkuussa 2001. Kisojen virallinen logo on Tanssiva Peking, joka muistuttaa kiinalaista kirjoitusmerkkiä jīng (京, pääkaupunki) viitaten samalla isäntäkaupunkiin. Kisamaskotteina on viisi Fuwa-hahmoa, joiden väritys on peräisin olympiarenkaista ja ne symboloivat kiinalaista kulttuuria. Kisojen tunnus Yksi maailma, yhteinen unelma (同一个世界同一个梦想) kutsuu koko maailmaa yhdistymään olympialaisten hengessä.
Suomi osallistui kesäolympialaisiin 23. kerran. Joukkueessa oli 58 urheilijaa.

# Hakemus ja äänestys 

Peking valittiin isäntäkaupungiksi 112. Kansainvälisen olympiakomitean kokouksessa Moskovassa heinäkuun 12. päivänä 2001. Peking voitti muut isäntäkaupunkiehdokkaat Toronton, Pariisin, Istanbulin ja Osakan toisella äänestyskierroksella. Viisi muuta ehdokaskaupunkia karsiutuivat pois edellisvuoden karsinnassa. Peking oli selvässä johdossa ensimmäisen kierroksen jälkeen ja vähiten ääniä saaneena Osaka putosi jatkokierroksilta. Toisella kierroksella Peking sai enemmistön äänistä ja tuli valituksi kisaisännäksi.Vuonna 1993 Peking johti vuoden 2000 kesäolympialaisten äänestystä kolmen kierroksen ajan, mutta hävisi Sydneylle viimeisellä kierroksella äänin 43–45.
Äänestyksen ratkettua Kiinan varapääministeri Li Lanqing julisti: "Vuoden 2008 olympiakisojen äänestystulos on esimerkki kansainvälisestä tunnustuksesta Kiinan yhteiskunnallisesta vakaudelle, talouskasvulle ja kiinalaisten terveille elintavoille". Kansainvälisen Olympiakomitean jäsenen Peter Tallbergin mukaan kisat myönnettiin Kiinalle, koska tarjous oli teknisesti erinomainen ja koska Kiinassa asuu viidesosa maailman asukkaista. Tallbergin mukaan päätös lisäsi urheilun merkitystä Kiinassa, ja sen myötä Kiina on poistanut useita rajoituksia tiedotusvälineitä kohtaan ja toteuttanut ennennäkemättömiä ympäristötekoja. Kisoja myöntäessä edellytettiin, ettei lehdistönvapautta rajoiteta ennen eikä kisojen aikana.Hakemuksessa Pekingin kestävän kehityksen suunnitelma (1998–2007) sisälsi useita ilmanpuhdistustoimia, kuten vanhojen tehtaiden ottamisen uusiokäyttöön, hiilen vaihdon kaasuun ja puiden istutuksen. Olympiakylään luvattiin 760 hehtaarin metsäpuisto. Ilman ja veden laadun luvattiin täyttävän kisoissa WHO:n vaatimukset. Paikallishallinto lupasi vähentää Pekingin epäpuhtauksia, lisätä ympäristötekniikkaa ja vedenpuhdistusta. Pekingin kunnianhimoinen tavoite oli merkittävästi parantaa ympäristöolosuhteita ja lisätä kansalaistensa ympäristötietoisuutta.

# Valmistelut 

# Liikenne 

Pekingin metroon tehtiin suuria laajennuksia olympiaruuhkan varalta; sen kapasiteetti kaksinkertaistettiin. Alun perin metrossa oli neljä linjaa ja 64 asemaa. Siihen lisättiin 7 linjaa ja 80 asemaa, mm. Pekingin kansainväliselle lentoasemalle. Lentoasemaa laajennettiin kolmannella terminaalilla, jonka suunnitteli arkkitehti Norman Foster. Myös ihmisten kuljettamiseen itse lentokentällä rakennettiin automaattijuna. 
Kilpailupaikkojen välillä kulki 38 virallista olympialinjaa, joita ajettiin 7 000 linja-autolla.Ilmanlaadun parantamiseksi Pekingissä otettiin olympialaisten ajaksi käyttöön väliaikainen liikenteenrajoitus, joka perustui autojen rekisterinumeroihin. Rajoitus koski vuoropäivin parillisia ja parittomia rekisterinumeroita.

# Kilpailupaikat 

Toukokuuhun 2007 mennessä kaikkien 31 Pekingissä sijaitsevan kilpailupaikan rakennustyöt olivat alkaneet. Kiinan hallitus rakennutti myös kuusi tapahtumapaikkaa Pekingin ulkopuolelle sekä 59 harjoittelukeskusta.

# Pekingin kansallinen stadion 

Olympialaisten keskipiste oli Pekingin kansallinen stadion, lempinimeltään "Linnunpesä". Stadionin rakentaminen aloitettiin joulukuussa 2003. Alun perin suunnitelmissa oli Guangdongin olympiastadion, joka myös rakennettiin kilpailuja varten, mutta myöhemmin päätettiin rakentaa uusi stadion Pekingiin.

# Televisiointi 

Kisat olivat ensimmäiset täysin teräväpiirtona kuvatut olympialaiset, ja niiden tekniikasta vastasi belgialainen Alfacam. Suomessa kisat televisioi Yleisradio.

# Symboliikka 

Vuoden 2008 kesäolympialaisten tunnuskuva oli "Tanssiva Peking" (舞动的北京). Symbolissa yhdistyvät perinteinen kiinalainen punainen sinetti ja urheilijaksi muotoiltu kalligrafiamerkki jīng (京), "pääkaupunki", joka on myös Pekingin kiinalaisen nimen toinen merkki.
Kilpailujen tunnuslause oli "Yksi maailma, yhteinen unelma" (同一个世界 同一个梦想 "Tóng Yíge Shìjiè Tóng Yíge Mèngxiǎng" / "One World, One Dream"). Tunnuslause kutsui koko maailmaa yhtymään olympiahenkeen ja rakentamaan ihmiskunnalle parempaa tulevaisuutta. Se valittiin yli 210 000 ehdotuksen joukosta.
Olympialaisten maskotteina oli viisi Fuwaa eli hyvän onnen nukkea. Jokaisella Fuwalla on oma päävärinsä, yksi olympiarenkaiden väreistä; ne symboloivat maailman viittä maanosaa. Maskottien nimet ovat Beibei, Jingjing, Huanhuan, Yingying ja Nini. Kun jokaisen nimen ensimmäiset tavut luetaan peräkkäin, tuloksena on lause 北京欢迎你 (Běijīng huānyíng nĭ), joka tarkoittaa "Peking toivottaa sinut tervetulleeksi".

# Olympiatuli 

Olympiatuli sytytettiin Kreikassa 24. maaliskuuta 2008. Turvatoimista huolimatta kaksi Tiibetin ihmisoikeuksien puolesta protestoinutta henkilöä pääsi nostelemaan mielenilmaisulakanoitaan järjestelykomitean puheenjohtaja Liu Qin takana hänen puheensa aikana. Soihtuviestiin kohdistui mielenosoituksia myös Pariisissa ja Lontoossa. Yhdysvaltojen vierailun yhteydessä soihdun reitti muutettiin viime hetkillä, ja se kulki suurimmaksi osaksi yleisöltä piilossa. Tämänkin jälkeen soihtuviestin reittiä jouduttiin muuttamaan turvallisuussyistä.
Olympiatuli tuotiin Pekingiin 28 ulkomaalaisen ja 78 kiinalaisen kaupungin kautta ja se kävi matkansa varrella myös Mount Everestillä. Tulta kuljetti matkan aikana lähes 22 000 soihdunkantajaa. Olympiatulen kantajia Kiinassa oli myös kolme suomalaista eli oululainen Kuivasjärven Auran nuorisovalmentaja Anne Karvinen-Poutanen, sipoolainen Östersundom IF:n sulkapalloaktiivi Jukka Pessala ja vantaalainen jääkiekkovalmentaja ja IceHearts ry:n perustaja ja toiminnanjohtaja Ville Turkka. Olympiatulen sytyttäjänä toimi Li Ning.

# Mitalitaulukko 

Kisojen menestyksekkäin maa oli isäntämaa Kiina. Ennen kisoja isäntämaa Kiina oli nimennyt tavoitteekseen voittaa mitalitaulukossa aiemmin suvereenin Yhdysvallat. Kiina siirtyikin johtoon jo ensimmäisenä päivänä ja piti johtonsa loppuun asti. Erityisesti voimistelu- ja sisälajeissa Kiina oli suvereeni. Yhdysvallat oli laskenut paljon yleisurheilun varaan, mutta ei saanut niistä toivottua kirivoimaa. Kiina voitti mitalitaulukon ylivoimaisesti.
Kisojen menestyneimmäksi urheilijaksi nousi yhdysvaltalaisuimari Michael Phelps, joka voitti kahdeksan miesten uinnin kultamitalia. Yleisurheilun puolella median huomio kiinnittyi erityisesti jamaikalaiseen Usain Boltiin, joka voitti sekä 100 että 200 metrin, että myös 4 × 100 metrin viestijuoksun olympiakultaa ensimmäisenä urheilijana vuosiin. Boltista tuli kisoissa maailman nopein ihminen, kun hän juoksi kaikkien kolmen matkansa maailmanennätykset. Erityisesti 100 metrin voitto herätti yleisön kiinnostuksen; Bolt juoksi maailmanennätysjuoksunsa loppumetrit kädet levällään.

# Lajit 

Olympialaisten kisaohjelmaan kuuluivat seuraavat urheilumuodot (suluissa kilpailutapahtumien määrä): 

# Kilpailukalenteri 

Kalenterissa siniset ruudut merkitsevät lajin kilpailuja kyseisenä päivänä; esimerkiksi alkukilpailut. Keltaiset laatikot merkitsevät lajin kilpailupäiviä, jolloin kultamitalin saaja ratkesi. Piste laatikossa merkitsee lajifinaalia ja pisteiden määrä lajifinaalien lukumäärää kyseisenä päivänä. 

# Osallistujat 

204 olympiakomiteaa lähetti kisoihin yli 10 300 urheilijaa. Sekä olympiakomiteoiden että kilpailijoiden lukumäärät olivat uusia olympiakisojen ennätyksiä. Ensimmäistä kertaa olympialaisiin osallistuivat Tuvalu, Marshallinsaaret ja Montenegro.Brunein piti osallistua olympialaisiin kahden hengen joukkueella, mutta KOK sulki sen kisoista, koska maan kansallinen olympiakomitea ei rekisteröinyt urheilijoitaan ajoissa. Georgia harkitsi vetäytymistä avajaisten jälkeisenä päivänä sen ja Venäjän välisen konfliktin takia, mutta päätti samana päivänä jatkaa kilpailuissa.

# Kritiikki 

Pekingin olympiaisännyyden yhteydessä kritisoitiin muiden muassa ympäristövaikutuksia, Kiinan ihmisoikeuksia ja sananvapautta.
Olympialaisten avajaisetkaan eivät säästyneet kritiikittä. Eräässä ohjelmanumerossa esiintyneet Kiinan vähemmistökansat kansallispukuineen paljastuivat valtaväestöön, Han-kiinalaisiin, kuuluviksi. Myös olympialaisten avajaisissa laulanut tyttö osoittautui myöhemmin huijaukseksi, sillä laulun oikeasti esittänyt tyttö ei päässyt televisiokameroiden eteen ulkonäkönsä takia.

# Kuvagalleria 

 
 
 
 
 
 
 
 
 
 
 
 

# Katso myös 

Mario & Sonic at the Olympic Games
Kesäparalympialaiset 2008

# Lähteet 

