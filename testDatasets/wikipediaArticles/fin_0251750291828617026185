
## Jan Lundell (jääkiekkoilija)

Jan Lundell (s. 26. marraskuuta 1973 Helsinki) on suomalainen entinen jääkiekkomaalivahti. Hän pelasi pitkään Helsingin IFK:ssa ja päätti uransa kauteen 2011–2012. Kaudesta 2012–2013 alkaen hän on vastannut seuran maalivahtivalmennuksesta. "Jannea" pidetään IFK-fanien keskuudessa seuraikonina. Hän on pelannut kuudessa eri SM-liigajoukkueessa ja myös ulkomailla Ruotsissa Frölunda HC:ssa, Saksassa Augsburgissa ja Tanskan Rødovressa. Kaudella 2008–2009 Lundell pelasi Tšekin toiseksi korkeimmalla sarjatasolla KLH Chomutovin joukkueessa. Lundell on voittanut HIFK:ssa mestaruuden kaudella 2010–2011 ja pronssia kaudella 2003–2004.
Lundell on naimisissa ja hänellä on kaksi lasta. Pojat Anton ja Kasper pelaavat jääkiekkoa. Anton edustaa niin ikään HIFK:ta.

# Lähteet 

Jan Lundell (jääkiekkoilija) Elite Prospects -verkkosivustolla (englanniksi)
Jan Lundell (jääkiekkoilija) Eurohockey-sivustolla (englanniksi)
Jan Lundell (jääkiekkoilija) Jatkoaika.comissa (Internet Archive)

# Viitteet 

