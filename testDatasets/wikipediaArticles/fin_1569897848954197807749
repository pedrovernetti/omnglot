
## Sven Hernberg

Sven Gunnar Hernberg (25. huhtikuuta 1934 Helsinki – 10. kesäkuuta 2019 Helsinki) oli suomalainen lääketieteen tutkija ja professori, joka erikoistui työlääketieteeseen.Hernberg opiskeli lääketiedettä Helsingin yliopistossa ja väitteli tohtoriksi vuonna 1967 tutkielmalla Life span, potassium fluxes and membrane ATPases of erythrocytes from subjects exposed to inorganic lead. Hän työskenteli pitkään Työterveyslaitoksessa, aloitti apulaislääkärinä 1960 ja toimi tutkimusjohtajana 1974–1994. Hänellä oli työterveysopin dosentuuri Helsingin yliopistossa 1970–1999.Hernberg hoiti kansainvälisiä luottamustehtäviä muun muassa työterveysjärjestön International Commission on Occupational Health (ICOH) hallituksessa sekä puheenjohtajana 1993–2000. Hän oli perustamassa aikakauskirjaa Scandinavian Journal of Work Environment & Health ja hoiti päätoimittajan tehtävää 1975–2000. Hän julkaisi noin 300 tieteellistä kirjoitusta.Sven Hernbergin isä oli vuorineuvos Gunnar Hernberg. Sven Hernbergin puoliso vuodesta 1958 oli Isabella Cedercreutz (1936–1973), ja heillä oli kolme lasta.

# Viitteet 

# Aiheesta muualla 

Hernberg, Sven hakuteoksessa Uppslagsverket Finland (2012). (ruotsiksi)
Sven Hernbergin muistokirjoitus Helsingin Sanomissa
