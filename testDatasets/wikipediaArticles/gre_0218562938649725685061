
## Ζοάν Μαρσιάλ

Ο Ζοάν Μαρσιάλ (γαλλικά:Johan Martial, 30 Μαΐου 1991) είναι Γάλλος ποδοσφαιριστής με καταγωγή από τη Μαρτινίκα, ο οποίος αγωνίζεται ως κεντρικός αμυντικός για τον Παναιτωλικό. Ήταν διεθνής με τις Εθνικές Γαλλίας U19 και U20. 

# Σταδιοδρομία σε συλλόγους 

Εντάχθηκε στη Μπαστία, αφού αποχώρησε από την Κλερμόν Οβέρν. Έκανε την πρώτη του εμφάνιση με την πρώτη ομάδα σε έναν αγώνα της Λιγκ 2 εναντίον της Μονπελιέ στις 13 Μαρτίου 2009, όπου έκανε το επαγγελματικό ντεμπούτο μπαίνοντας ως αλλαγή στα τελευταία λεπτά του αγώνα, στη νίκη με 1-0.Στις 2 Αυγούστου 2010, δόθηκε δανεικός στη Μπρεστουά της Λιγκ 1 για τη σεζόν 2010-11. Ο δανεισμός εξελίχθηκε σε μόνιμη μετακίνηση στο τέλος της σεζόν.Το 2015, μετά τη λήξη του συμβολαίου του με τη Μπρεστουά, ο Μαρσιάλ εντάχθηκε στην Τρουά.Στις 20 Ιουνίου 2017, μετά την επαναφορά της Τρουά στην κορυφαία κατηγορία, ο Μαρσιάλ μετακόμισε για πρώτη φορά στο εξωτερικό, υπογράφοντας με τη Μακάμπι Πετάχ Τίκβα του Πρωταθλήματος Ισραήλ. Το Φεβρουάριο του 2019, μετακινήθηκε στην Ασντόντ.Στις 4 Ιουλίου 2019, υπέγραψε διετές συμβόλαιο με τον Παναιτωλικό, με ελεύθερη μεταγραφή.

# Διεθνής σταδιοδρομία 

Ο Μαρσιάλ έκανε το ντεμπούτο του για την Εθνική Γαλλίας U19 στις 9 Σεπτεμβρίου 2009, σε μία φιλική ισοπαλία με 3-3 εναντίον της Ιαπωνίας. Συμμετείχε στην ομάδα που κέρδισε το Ευρωπαϊκό Πρωτάθλημα U19 του 2010 στη Γαλλία, παίζοντας στο τελευταίο αγώνα της φάσης ομίλων, μία ισοπαλία με 1-1 εναντίον της Αγγλίας.Είναι διεθνής με την Εθνική ανδρών Μαρτινίκας. 

# Προσωπική ζωή 

Είναι ο μεγαλύτερος αδελφός του Αντονί Μαρσιάλ, ο οποίος αγωνίζεται στη Μάντσεστερ Γιουνάιτεντ και στην Εθνική Γαλλίας.

# Διακρίσεις 

Γαλλία U19 

Ευρωπαϊκό Πρωτάθλημα U19: 2010 

# Παραπομπές 

# Εξωτερικοί σύνδεσμοι 

Προφίλ στο LFP.fr
(Αγγλικά) Προφίλ Ζοάν Μαρσιάλ στο Soccerway
Προφίλ στο Transfermarkt.com
