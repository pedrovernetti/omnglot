
## Timo Kirves

Timo Kirves (s. 1939) on suomalainen lehti- ja mainosvalokuvaaja.
Jean Sibeliuksen tyttärentyttärenpoika Timo Kirves ansaitsi rahat ensimmäiseen kameraansa soittamalla klarinettia ravintolayhtyeissä. Valokuvausharrastus sai hänet jättämään opintonsa Kauppakorkeakoulussa.Timo Kirves oli yksi seitsemästä Finnseven-ryhmän valokuvaajasta 1960-luvun jälkipuoliskolla. Finnsevenin muut jäsenet olivat C. G. Hagström, Olavi Kaskisuo, Aulis Nyqvist, Kristian Runeberg ja Seppo Saves sekä vuoden verran Caj Bremer, jonka tilalle tuli Martti Brandt. Sen jälkeen Kirves toimi 1970–78 valokuvaajana mainostoimisto Erva-Latvalassa.Vuodesta 1963 lähtien Timo Kirves on kuvannut muun muassa Anna-lehdelle, Suomen Kuvalehdelle, Kotiliedelle, Helsingin Sanomille ja Hufvudstadsbladetille. Huomattava osa hänen tuotannostaan 1970-luvun lopulle saakka oli muotikuvausta vaateyrityksille kuten Kuusinen, Teiniasu, Valioasu, Suomen Sotilaspukimo, Friitala ja Hagström.

# Lähteet 

