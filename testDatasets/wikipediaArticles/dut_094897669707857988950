
## Carel Frederik Wesselman (1746-1825)

Jhr. mr. Carel Frederik Wesselman, heer van Helmond (Utrecht, 19 februari 1780 âˆ’ kasteel Helmond, 5 april 1853) was een Nederlands burgemeester.
Wesselman was een zoon van Carel Frederik Wesselman (1746-1825) en Anna Sebilla Wilhelmina Plencker. Evenals zijn vader had hij grote belangstelling voor de landbouw en ook was hij compagnon in de wolweverij van zijn vader.
Wesselman had rechten gestudeerd en werd in 1810 maire van Helmond en in 1814 districtscommissaris van Eindhoven. Tevens was hij namens Helmond van 1815 tot 1 juli 1819 lid van de Provinciale Staten van Noord-Brabant.
In 1841 werd Carel Frederik door koning Willem II in de adelstand verheven; vanaf 1881 verkregen zijn afstammelingen vergunning het achtervoegsel van Helmond aan hun naam toe te voegen.
In 1817 trad hij in het huwelijk met Elizabeth Maria Spoor (1787-1841). Zij kregen onder anderen de volgende drie ongehuwde zonen die elkaar beurtelings opvolgden als gemeenteraadslid na overlijden en die allen op kasteel Helmond overleden:

jhr. mr. Carel Frederik Wesselman, heer van Helmond (1819-1870), lid gemeenteraad en wethouder van Helmond
jhr. Willem Lodewijk Joost Wesselman (1821-1879), lid gemeenteraad van Helmond
jhr. Adriaan Gillis Wesselman van Helmond (1828-1895), lid gemeenteraad van Helmond
