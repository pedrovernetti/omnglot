
## Max Blumenthal

Max Blumenthal (s. 18. joulukuuta 1977) on yhdysvaltalainen toimittaja ja kirjailija. Hän kirjoittaa reportaaseja AlterNet -uutissivustolle ja aiemmin muun muassa The New York Timesiin, The Guardianiin ja The Huffington Postiin. Blumenthal käsittelee kirjoituksissaan varsinkin maahanmuuttokysymyksiin, Lähi-idän kriisiin, Syyrian sisällissotaan ja islamofobiaan liittyviä aiheita. Hänen kirjoittamansa kirja Republican Gomorrah käsittelee Yhdysvaltain republikaanisen puolueen tilaa ja ääriliikkeiden vaikutusta puolueessa. Kirja nousi New York Timesin bestseller-listalla sijalle 15 syyskuussa 2009.Suomen itsenäisyyspäivänä vuonna 2015 Blumenthal oli Helsingissä ja seurasi 612-marssia. Hän osallistui Suomessa ollessaan puhetilaisuuksiin ja tapahtumiin Helsingissä, Turussa ja Tampereella. 612-marssia käsittelevä dokumentti julkaistiin maaliskuussa 2016.Max Blumenthalin isä Sidney Blumenthal on toiminut Yhdysvaltain presidentin avustajana Bill Clintonin toimikaudella ja ulkoministerin avustajana Hillary Clintonin virkakaudella.

# Teoksia 

Republican Gomorrah: Inside the Movement that Shattered the Party. New York: Nation Books, 2009. ISBN 978-1568583983. 
Goliath: Life and Loathing in Greater Israel. New York: Nation Books, 2013. ISBN 978-1568586342. 
The 51 Day War: Ruin and Resistance in Gaza. New York: Nation Books, 2015. ISBN 978-1568585116. 

# Lähteet 

# Aiheesta muualla 

Virallinen sivusto
