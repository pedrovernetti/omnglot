
## Hawley

Richard Hawley (Sheffield, 17 januari 1967) is een britpopartiest, afkomstig uit het Verenigd Koninkrijk. Hij speelde onder meer in de bands Longpigs en Pulp, als gitarist. Als solo-artiest zingt hij en speelt hij gitaar en heeft hij tot op heden 8 studioalbums uitgebracht.
Alhoewel hij in eigen land nooit echt heeft door weten te breken, heeft hij in Europa een kleine schare trouwe fans. Hij maakt af en toe kleine tournees buiten de eigen landsgrenzen. Hawleys stemgeluid wordt vaak vergeleken met dat van Frank Sinatra en Roy Orbison, al is de muziek van Hawley melancholischer.Hawley verwierf voornamelijk bekendheid met zijn nummers Coles Corner, Oh My Love en Open up your Door.
Hawley verzorgde de zang bij het nummer Bad Woman van de Arctic Monkeys, dat op de single Teddy Picker van de groep kwam te staan. Daarnaast zong hij recent nog You & I in, de b-side voor Black Treacle, alweer van Arctic Monkeys, die overigens net als Hawley uit Sheffield afkomstig zijn. Ook is Hawley te horen als zanger/gitarist op het alom geprezen album The Seldom Seen Kid van de Britse band Elbow met het nummer The Fix. Recentelijk heeft Hawley samen met de Welshe band Manic Street Preachers een nummer opgenomen genaamd Rewind the Film. Dit nummer prijkt op het gelijknamige album van de band dat op 16 september 2013 verscheen.
Dankzij Banksy's pseudo-documentaire Exit through the Gift Shop verwierf Hawley meer faam, met name door de single Tonight the Streets Are Ours die als soundtrack werd gekozen.

# Discografie 

# Albums 

# Singles 

# Trivia 

Ieder album heeft een link met Sheffield. Dit kan zowel een plaats zijn - Coles Corner, Lady's Bridge - als een begrip - Late Night Final. Enkel zijn laatste album, Further, heeft die link niet.

# Externe link 

OfficiÃ«le website
