
## MAN A20

De MAN A20 is een bustype, geproduceerd door de Duitse busfabrikant MAN van 1996 tot 2004.

# Geschiedenis 

In 1996 werd het chassistype A20 geïntroduceerd als opvolger van de A10 en was bedoeld voor bussen op het interstedelijk vervoer. De bus was voorzien van een lage instap, waarbij de vloer tussen de eerste en tweede deur vlak waren. Na de tweede deur helde de vloer licht omhoog. De MAN A20 was in eerste instantie ontworpen aan de hand van zijn voorganger A10, maar kreeg in 1998 een moderner uiterlijk naar voorbeeld van de A21.
In 2004 werden de A20, A21 en A23 gemoderniseerd en aangeduid onder een nieuwe benaming de Lion's City.

# Inzet 

De bussen werden ingezet in verschillende landen, waaronder Duitsland, Luxemburg en België.
