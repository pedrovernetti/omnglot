
## Κάρολος Ιωσήφ, αρχιδούκας της Αυστρίας

Ο Αρχιδούκας Κάρολος Ιωσήφ της Αυστρίας (Κάρολος Ιωσήφ Εμμανουήλ Ιωάννης Πόμουκ Αντώνιος Προκόπιος : 1 Φεβρουαρίου 1745 - 18 Ιανουαρίου 1761) ήταν ο δευτερότοκος γιος της Αυτοκράτειρας Μαρίας Θηρεσίας και του Φραγκίσκου-Στέφανου της Λωρραίνης. 

# Ζωή 

Ο Κάρολος Ιωσήφ ήταν ο αγαπημένος γιος της Μαρίας Θηρεσίας και του Φραγκίσκου. Είχε αρραβωνιαστεί αρχικά τη Μαρία Λουίζα της Ισπανίας και στη συνέχεια την Ισαβέλλα της Πάρμας.Είναι γνωστό ότι μισούσε τον μεγαλύτερο αδελφό του, τον Ιωσήφ Β΄ της Αγίας Ρωμαϊκής Αυτοκρατορίας. Τον κορόιδευε για την υπεροψία του και θεωρούσε ο ίδιος να αξίζει περισσότερο να γίνει αυτοκράτορας της Αγίας Ρωμαϊκής Αυτοκρατορίας επειδή ήταν ο πρώτος γιος που γέννησε η Μαρία Θηρεσία κατά τη διάρκεια της βασιλείας της ως αυτοκράτειρα. Ο Κάρολος συχνά έλεγε ότι σκόπευε να πολεμήσει εναντίον του αδερφού του για τον θρόνο.

# Θάνατος 

Η αντιπαλότητα μεταξύ των αδελφών τερματίστηκε από τον θάνατο του Κάρολου Ιωσήφ από ευλογιά, δύο εβδομάδες πριν από τα δέκατα έκτα γενέθλιά του. Ενώ η μητέρα του καθόταν στο κρεβάτι του κλαίγοντας, ο Κάρολος Ιωσήφ της είπε: "Δεν πρέπει να κλαις για μένα, αγαπητή μητέρα, γιατί αν ζούσα, θα σου έδινα πολλά περισσότερα δάκρυα!"Ο Κάρολος Ιωσήφ είναι θαμμένος στην Αυτοκρατορική Κρύπτη της Βιέννης. Η καρδιά του θάφτηκε χωριστά στο εκκλησάκι Loreto της Αυγουστινιανής Εκκλησίας στη Βιέννη.

# Πηγές 

Mahan, J. Alexander: Maria Theresa of Austria, READ BOOKS 2007 (ISBN 1-4067-3370-9)

# Παραπομπές 

