
## Λεονίντ Μπούριακ

Ο Λεονίντ Γιοσίποβιτς Μπούριακ (ουκρανικά: Леонід Йосипович Буряк, γενν. 10 Ιουλίου 1953) είναι Ουκρανός παλαίμαχος διεθνής ποδοσφαιριστής με την Εθνική της Σοβιετικής Ένωσης και νυν τεχνικός διευθυντής της ΦΚ Ντιναμό Κιέβου.

# Βιογραφικό 

Ο Μπούριακ γεννήθηκε στις 10 Ιουλίου του 1953 στην Οδησσό και ξεκίνησε την καριέρα του το 1971 από την ΦΚ Τσερνομόρετς Οδησσού. Αγωνιζόταν στο χώρο της μεσαίας γραμμής. Το 1973 μεταγγράφηκε στην ΦΚ Ντιναμό Κιέβου στην οποία έμεινε για δέκα χρόνια, καταφέρνοντας να γίνει ένας από τους σημαντικότερους ποδοσφαιριστές του συλλόγου, βοηθώντας τα την Ντιναμό στην κατάκτηση πολλών και σημαντικών τροπαίων, με αποκορύφωμα την κατάκτηση του Κυπέλλου Κυπελλούχων του 1975.
Στη συνέχεια αγωνίστηκε στις Τορπέντο Μόσχας και Μέταλιστ Χάρκιβ για να κλείσει την καριέρα του στα γήπεδα της Φινλανδίας με τις KPT-85 και VanPa.
Με την Εθνική της Σοβιετικής Ένωσης αγωνίστηκε από το 1972 μέχρι το 1983 συνολικά 53 φορές πετυχαίνοντας 10 τέρματα. Ήταν μάλιστα μέλος της ομάδας που συμμετείχε στο Μουντιάλ του 1982.
Μετά το τέλος της ποδοσφαιρικής του καριέρας συνέχισε από τη θέση του προπονητή,με κυριότερες ομάδες τις Τσερνομόρετς (1994-98), ΦΚ Ντιναμό Κιέβου (2005) αλλά και την Εθνική Ουκρανίας (1995-2005), ενώ κατέχει τη θέση του τεχνικού διευθυντή της ΦΚ Ντιναμό Κιέβου.

# Στατιστικά 

# Τίτλοι 

Πρωτάθλημα ΕΣΣΔ (5): 1974, 1975, 1977, 1980, 1981.
Κύπελλο ΕΣΣΔ (4): 1974, 1978, 1982, 1986, 1988.
Σούπερ Καπ ΕΣΣΔ (1): 1980.
Κύπελλο Κυπελλούχων (1):1975
Σούπερ Καπ Ευρώπης (1):1975
Ολυμπιακοί Αγώνες (χάλκινο μετάλλιο):1976

# Παραπομπές 

