
## Shrine Auditorium

Shrine Auditorium on konserttien ja muiden tapahtumien pitopaikka Los Angelesissa, Kaliforniassa, Yhdysvalloissa. Se on myös Al Malaikah Templen pääkonttori.

# Merkittäviä tapahtumia 

Shrine Auditoriumissa on pidetty Oscar-gaaloja sekä Primetime Emmy -palkintogaaloja ja lukuisia muita gaaloja, kuten American Music Awards, BET Awards, NAACP Image Awards, People's Choice Awards, Soul Train Music Awards ja My VH1 Music Awards. Vuonna 1933 siellä kuvattiin myös kohtaus King Kong -elokuvaan. Tammikuussa 1984 Michael Jackson ja hänen veljensä olivat kuvaamassa televisiomainosta Pepsille. Kuvauksissa sattui kuitenkin onnettomuus, kun pyrotekniset laitteet sytyttivät Jacksonin hiukset tuleen, ja hän sai toisen asteen palovammoja päänahkaansa. Marraskuussa 1995 Fugazi-yhtye esiintyi kahdessa loppuunmyydyssä konsertissa.
