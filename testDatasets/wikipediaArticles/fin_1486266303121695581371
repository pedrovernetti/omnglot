
## Bofors

AB Bofors oli valimo, tykkivalmistaja ja aseteollisuusyritys Karlskogassa, Ruotsissa. Yhtiö perustettiin 1873, mutta se juontuu jauhintehtaasta "Boofors" (perustettu 1646).
Boforsin tunnetuin omistaja oli Alfred Nobel, joka omisti tehtaan vuodesta 1894 kuolemaansa joulukuussa 1896 saakka. Hän oli avainasemassa, kun metalliyrityksestä tehtiin moderni tykkienvalmistaja ja kemianteollisuuden yritys.lähde?Vuonna 1999 ruotsalainen lentokone- ja aseteollisuusyhtiö Saab AB osti ruotsalaisen Celsius-yhtymän, jonka mukana siirtyi myös sen tytäryhtiö Bofors Saabin omistukseen. Vuonna 2000 yhdysvaltalainen United Defense Industries osti Boforsin tykkituotannon, ohjustuotannon jäädessä Saabin omistukseen. Nykyään Boforsin toimintaa jatkavat Saabin omistama Saab Bofors Dynamics AB ja BAE Systems Bofors AB, jonka omistaa BAE Systems sen ostettua United Defensen tytäryhtiöineen keväällä 2005. BAE Systems AB on vuodesta 2008 lähtien emoyhtiö BAE Systems Boforsille, BAE Systems Hägglundsille ja BAE Systems C-ITS:lle.Viime vuosinamilloin? Boforsin maine Ruotsissa on tahriintunut epäilyttävien kauppojensa takia, joista tunnetuin tapaus on ollut intialaisten poliitikkojen lahjomiset vuonna 1986 tehtyjen tykkikauppojen yhteydessä.lähde?

# Bofors-asejärjestelmät 

RBS15-meritorjuntaohjus
RBS 70-ilmatorjuntaohjus
RBS 23-ilmatorjuntaohjus
40mm Tridon
40mm TriAD
Archer-telatykki
FH 77 -haupitsi
Laivastotykit 57 mm & 40 mm
Bonus-ammukset
Excalibur-ammukset
3P-ammukset

# Katso myös 

Bofors-skandaali

# Lähteet 

# Aiheesta muualla 

Bofors (englanniksi)
Saab (englanniksi)
Bofors Defence (englanniksi)
