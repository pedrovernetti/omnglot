
## Conrad Vogt-Svendsen

Conrad Vogt-Svendsen (6. marts 1914 – 1. december 1973) var en norsk præst, der er kendt for sin indsats for norske fanger under anden verdenskrig. Sammen med kollegaen Arne Berge var han sømandspræst i Hamburg, og de to udarbejdede fangelister, der senere blev brugt i hjælpeaktionen med de hvide busser.
Efter krigen var Vogt-Svendsen sømandspræst i Mobile i USA og senere i Genova. Fra 1951 var han hjemme i Norge, hvor han arbejdede med døve, fra 1968 som øverste præst for døve i landet.
