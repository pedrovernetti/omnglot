
## Μαρία του Μπόχυν

Η Μαρία του Μπόχυν (Mary de Bohun, 1369 - 4 Ιουνίου 1394) ήταν πρώτη σύζυγος του Ερρίκου Δ΄ της Αγγλίας αλλά δεν πρόλαβε να γίνει ποτέ βασίλισσα επειδή πέθανε πριν ανέβει ο σύζυγος της στον θρόνο. Η Μαρία ήταν κόρη του Χάμφρεϊ του Μπόχυν, 7ου κόμη του Χέρεφορντ και της Ιωάννας Φιτζαλάν, κόρης του Ριχάρδου Φιτζαλάν, 10ου κόμη του Αρουντέλ. Μέσω της μητέρας της η Μαρία καταγόταν από τον Λιουέλιν τον Μέγα.
Μαζί με την μεγαλύτερη αδελφή της, Ελεονόρα του Μποχύν, ήταν κληρονόμοι της πατρικής περιουσίας, η Ελεονόρα έγινε σύζυγος του Θωμά του Γούντστοκ, μικρότερου γιου του Εδουάρδου Γ΄ της Αγγλίας. Η αδελφή της Ελεονόρα, προκειμένου να κληρονομήσει την πατρική περιουσία η ίδια μαζί με τον σύζυγο της, προσπάθησε να πείσει την Μαρία να γίνει μοναχή. Με την σύμφωνη γνώμη του Ιωάννη της Γάνδης η θεία της την μετέφερε βίαια από το κάστρο του Θωμά στο Πλέσει πίσω στο Αρούντελ. Εκεί ο Ιωάννης της Γάνδης πάντρεψε την Μαρία με τον μεγαλύτερο γιο του Ερρίκο Μπόλινγκμπροκ, μελλοντικό βασιλιά Ερρίκο Δ΄ της Αγγλίας. Ο γάμος του νέου ζεύγους έγινε στις 27 Ιουλίου 1380 στο κάστρο του Αρουντέλ, η Μαρία ήταν τότε μόνο 12 ετών. Ο Ιωάννης της Γάνδης ζήτησε από το νεαρό ζευγάρι να μην έχει ερωτική επαφή μέχρι να φτάσει η Μαρία 16 ετών, το ζευγάρι δεν υπάκουσε και η Μαρία σε ηλικία 14 ετών γέννησε πρόωρα έναν γιο, τον Εδουάρδο, που έζησε μόνο λίγες μέρες. Η Μαρία έζησε τα επόμενα χρόνια στο κάστρο της Μονμάουθ μαζί με τον σύζυγο της εκεί γέννησε τους επόμενους δυο γιους της, ο μεγαλύτερος από αυτούς, ο Ερρίκος, αργότερα έγινε πρίγκιπας της Ουαλίας (1399), στην συνέχεια διαδέχτηκε τον πατέρα του (1413) και έγινε ένας από τους ενδοξότερους βασιλείς στην Αγγλική ιστορία.
Η Μαρία πέθανε στο κάστρο του Πίτερμπρο λόγω επιπλοκών από την γέννα του μικρότερου παιδιού, της Φιλίππης. Τάφηκε στη εκκλησία της Ευαγγελισμού της Θεοτόκου στο Λέστερ. 

# Κληρονόμοι 

Με τον γάμο της με τον βασιλιά της Αγγλίας Ερρίκο Δ΄ απέκτησε:

Ερρίκος Ε' της Αγγλίας
Θωμάς του Κλάρενς
Ιωάννης του Λάνκαστερ
Χάμφρεϊ Δούκας του Γκλόστερ
Φιλίππη της Αγγλίας, βασίλισσα της Δανίας

# Παραπομπές 

# Πηγές 

Alison Weir, Britain's Royal Families: The Complete Genealogy (London, U.K.: The Bodley Head, 1999)
Anthony Goodman, John of Gaunt: The Exercise of Princely Power in Fourteenth-Century Europe, (Routledge, 2013)
Charles J. Billson, Mediaeval Leicester, (Leicester, 1920)
Jennifer Ward, Women in England in the Middle Ages, (Hambledon Continuum, 2006)
Women of the English Nobility and Gentry, 1066-1500, transl. & ed. Jennifer C. Ward, (Manchester University Press, 1995)

# Εξωτερικοί σύνδεσμοι 

Μαρία του Μπόχυν
Ερρίκος Ε' Πλανταγενέτης
