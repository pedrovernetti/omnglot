
## Καλαμώνος Λαύρα

Μοναστήρι στην Παλαιστίνη, κοντά στην φημισμένη μονή του Οσίου Γερασίμου, στον ποταμό Ιορδάνη. Χτίστηκε μεταξύ 452-470. Άσκησε σημαντική πνευματική επιρροή στην περιοχή ενώ χρησιμοποιήθηκε και ως καταφύγιο από τους μοναχούς της περιοχής Χοζιβά και άλλων μοναστηριών στις επιδρομές των Αράβων το 614. Τον 8ο αιώνα προσωνυμείται της Υπεραγίας Θεοτόκου ενώ τον 12ο αιώνα προσωνυμείται του Οσίου Γερασίμου επειδή η πλησίον ευρισκόμενη μονή του Οσίου είχε καταστραφεί. Έκτοτε φέρει το όνομα Μονή του Οσίου Γερασίμου ή του Καλαμώνος λόγω του ότι στην περιοχή υπάρχουν πανύψηλα καλάμια. Μέχρι και τον 9ο αιώνα είχε μεγάλο αριθμό μοναχών.
