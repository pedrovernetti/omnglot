
## Τα σύννεφα του Σιλς Μαρία

Το Τα σύννεφα του Σιλς Μαρία (πρωτότυπος τίτλος: Clouds of Sils Maria ή Sils Maria) είναι ταινία του 2014 σε σενάριο και σκηνοθεσία του Ολιβιέ Ασαγιάς.

# Πλοκή 

Η Μαρία Έντερς είναι μια γνωστή ηθοποιός που ταξιδεύει με τη βοηθό της Βαλεντίν στη Ζυρίχη, για να λάβει ένα βραβείο από τον Βίλχελμ Μέλχιορ, έναν θεατρικό συγγραφέα. Η Μαρία είχε παίξει 20 χρόνια πριν ένα έργο του, το Maloja Snake, το οποίο την έκανε γνωστή. Ο τίτλος του έργου προέρχεται από ένα φυσικό φαινόμενο που δημιουργείται στις Άλπεις, όταν τα σύννεφα παίρνουν το σχήμα του φιδιού. Το θέμα του έργου ήταν ο αδιέξοδος έρωτας μιας μεσήλικης, της Έλενα, για μία νεαρή γυναίκα, τη Ζίγκριντ, την οποία είχε υποδυθεί η Μαρία.
Πριν φτάσει στον προορισμό της, μαθαίνει ότι ο Βίλχελμ πέθανε και, όπως της εκμυστηρεύεται η χήρα του, η Ρόζα, αυτοκτόνησε. Η τελετή για την παραλαβή του βραβείου γίνεται, και τότε ο νέος σκηνοθέτης Κλάους Ντίστερβεγκ προτείνει στη Μαρία να ανεβάσουν ξανά το θεατρικό έργο, και αυτή τη φορά να υποδυθεί την Έλενα. Ο Κλάους της λέει πως την Ζίγκριντ θα την κάνει η Τζο-Αν Έλις, μία νεαρή ηθοποιός που παίζει σε blockbusters και προκαλεί τον Τύπο με σκάνδαλα. Η Μαρία αρχικά διστάζει, όμως εν τέλει δέχεται.
Ξεκινά τις πρόβες του ρόλου της και τη βοηθά η Βαλεντίν, που κάνει την Έλενα. Η Μαρία απογοητεύεται από τη Βαλεντίν και της λέει πως δεν έχει καταλάβει τον ρόλο, όμως δεν της θυμώνει. Η Μαρία γνωρίζει τη συμπρωταγωνίστριά της, τη Τζο-Αν, η οποία έχει σχέση με τον Κρίστοφερ Γκάιλς, έναν παντρεμένο ηθοποιό.
Λίγες εβδομάδες αργότερα, η Μαρία συναντά τον Κλάους και εκείνος την ενημερώνει πως η σύζυγος του Γκάιλς έκανε απόπειρα αυτοκτονίας. Η Τζο-Αν συναντά και αυτή τη Μαρία και τον Κλάους και λέει στον Γκάιλς να έρθει κι αυτός. Όμως, ο Κλάους την προειδοποιεί ότι υπάρχουν παπαράτσι, κάτι που αποδεικνύεται αληθές.
Η Μαρία προετοιμάζεται για τη μεγάλη πρεμιέρα στο Λονδίνο και έχει άλλη βοηθό. Η νέα της βοηθός της λέει πως ζητά να τη συναντήσει ένας νέος σκηνοθέτης, ο Πιρς Ρόαλντσον, για μία ταινία επιστημονικής φαντασίας. Η Μαρία τον συναντά λίγο πριν ξεκινήσει η παράσταση και του λέει πως η καλύτερη για τον ρόλο είναι η Τζο-Αν. Όσο η Μαρία μιλάει με τον Πιρς, την ενημερώνουν να ετοιμαστεί για να ανέβει στη σκηνή και την ενημερώνουν πως η παράσταση είναι sold out. Στο τέλος, η παράσταση αρχίζει.

# Διανομή 

# Βραβεία/Διακρίσεις 

Στα βραβεία Σεζάρ κέρδισε στην κατηγορία Β' Γυναικείου Ρόλου (Κρίστεν Στιούαρτ), ενώ έλαβε υποψηφιότητα σε άλλες πέντε: Α' Γυναικείου Ρόλου (Ζιλιέτ Μπινός), σκηνοθεσίας, πρωτότυπου σεναρίου, καλύτερης ταινίας και φωτογραφίας.Επίσης, ήταν υποψήφια για τον Χρυσό Φοίνικα στο 67ο φεστιβάλ των Καννών.

# Παραπομπές 

# Εξωτερικοί σύνδεσμοι 

Επίσημος ιστότοπος (Διεθνής)
Επίσημος ιστότοπος (Γαλλία)
Επίσημος ιστότοπος (ΗΠΑ)
Τα σύννεφα του Σιλς Μαρία στην IMDb
