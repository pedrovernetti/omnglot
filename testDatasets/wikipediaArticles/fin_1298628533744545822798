
## Crash Tag Team Racing

Crash Team Racing Nitro-Fueled (tyylitelty CTR: Crash Team Racing Nitro-Fueled) on Beenoxin kehittämä ja Activisionin julkaisema ajopeli, joka on uudistettu versio Crash Bandicoot -videopelisarjan ajopelistä Crash Team Racing, jonka Naughty Dog kehitti alun perin PlayStationille, ja sisältää sisältöä myös Crash Nitro Kartista ja Crash Tag Team Racingistä, jotka Vicarious Visions ja Radical Entertainment kehittivät alun perin PlayStation 2:lle, Xboxille ja Nintendo GameCubelle.
Crash Bandicoot N. Sane Trilogyn julkaisun jälkeen spekuloitiin, että tulevaisuudessa julkaistaisiin uusi versio Crash Team Racingistä, ja lopulta peli julkistettiin virallisesti joulukuun 2018 The Game Awards -tapahtumassa. Se julkaistiin maailmanlaajuisesti Nintendo Switchille, PlayStation 4:lle ja Xbox Onelle 21. kesäkuuta 2019.

# Pelaaminen 

Alkuperäisen Crash Team Racingin tavoin, Nitro-Fueled on ajopeli, jossa kilpaillaan Crash Bandicoot -sarjasta tutuilla hahmoilla. Pelaajien on välteltävä esteitä ja ajettava läpi useiden eri ratojen, käyttäen aseita ja tehosteita omaksi edukseen tai vastustajien hidastamiseen, ylittääkseen ensimmäisenä maaliviivan. Peli sisältää seikkailutilan (Adventure), uusien alueiden, hahmojen ja pomotaisteluiden avautuessa pelin etenemisen mukaan.
Nitro-Fueled lisää peliin useita uusia ominaisuuksia, joita alkuperäisessä Crash Team Racingissä ei ollut, verkkomoninpelaaminen, mahdollisuus valita eri autoja ja muokata hahmojen asusteita, autojen väriä tai renkaita. Nitro-Fueled lisää peliin sisältöä myös muista Crash Bandicoot -ajopeleistä, kuten Crash Nitro Kartista ja Crash Tag Team Racingistä tuttuja autoja, autonrenkaita sekä uudet versiot Nitro Kartin radoista ja taisteluareenoista. Alkuperäisistä versioista poiketen Nitro-Fueledin versioissa näistä radoista ei ole antigravitaatiotekniikalla ajettavia osia. Osa pelihahmoista, hahmojen ulkoasuista, autoista, autonrenkaista, autonmaalipinnoista ja koristetarroista on avattavissa pelin päävalikon kautta löytyvältä ”varikolta” (engl. Pit Stop), jossa käytetään maksuvälineinä pelaamisesta ansaittavia vamppakolikoita (engl. Wumpa Coins).Nitro-Fueled sisältää myös noin neljän viikon ajan kestäviä Grand Prix -tapahtumia, jotka lisäävät peliin ilmaispäivityksinä kokonaan uusia ratoja, kuten ”Twilight Tour”, ”Prehistoric Playground” ja ”Spyro Circuit”. Pelaajat voivat suorittaa Grand Prix’n erikoishaasteita kerätäkseen Nitro-pisteitä. Keräämällä Nitro-pisteitä riittävästi voi avata uusia hahmoja, ulkoasuja, autoja, renkaita ja uusia koristetarroja.

# Hahmot 

Nitro-Fueledissa on hahmoja sekä Crash Team Racingistä että Crash Nitro Kartista. Aluksi pelattavina ovat ainoastaan Crash Team Racingin kahdeksan perushahmoa: Crash Bandicoot, Coco Bandicoot, Tri. Neo Cortex, Tri. N. Gin, Tiny Tiger, Dingodile, Polar ja Pura. Lopuista Crash Team Racingin hahmoista Ripper Roo, Papu Papu, Komodo Joe, Pinstripe Potoroo, Fake Crash sekä pelin päävihollinen Nitros Oxide ovat avattavissa seikkailutilan kautta, Tri. Nefarious Tropy aika-ajotilan kautta ja Penta Penguin päävalikon kautta näppäinkoodilla, kun taas Crash Nitro Kartista tutut hahmot Crunch Bandicoot, Zem, Zam, N. Trance, Velo, Krunk, Nash, pieni Norm, iso Norm ja Geary ovat avattavissa varikolta. Pelistä julkaistussa Oxide Edition -erikoisversiossa Oxide, Crunch, Zem ja Zam ovat kuitenkin valmiiksi avattuina hahmoina.Grand Prix -tapahtumissa on mahdollista ostaa vamppakolikoilla tai avata Nitro-pisteillä näiden tapahtumien myötä peliin lisättyjä uusia hahmoja. Ensimmäisessä Grand Prix’ssä, Nitro Tourissa, liittyivät Tawna alkuperäisestä Crash Bandicootista sekä palkinnonjakajatytöt Ami, Megumi, Liz ja Isabella alkuperäisestä Team Racingistä. Toisessa Grand Prix’ssä, Back N. Timessa, liittyivät Baby T Warpedista, sekä vauvaversiot Crashistä ja Cocosta. Kolmannessa Grand Prix’ssä, Spyro & Friendsissä, liittyivät Spyro-pelisarjasta itse Spyro sekä Hunter ja Gnasty Gnorc, Spyron oltua aiemmin pelattavana Nitro Kartin Game Boy Advance -versiossa. Neljännessä Grand Prix’ssä, Spookyssa, liittyivät Tri. Nitrus Brio alkuperäisestä Crash Bandicootista, Komodo Moe Cortex Strikes Backistä sekä Nina Cortex Twinsanitystä. Viidennessä Grand Prix’ssä, Neon Circusissa, liittyivät Koala Kong alkuperäisestä Crash Bandicootista sekä Pasadena O’Possum ja Ebenezer von Clutch Tag Team Racingistä. Mikäli Nitro-pisteillä avattavia hahmoja ei saa avattua ennen Grand Prix’n päättymistä, heidät on mahdollista avata myöhemmin vamppakolikoilla varikolta.

# Ääninäyttelijät 

# Lähteet 

# Huomioita 

# Viitteet 

# Aiheesta muualla 

Crash Team Racing Nitro-Fueled Internet Movie Databasessa (IMDb.com) (englanniksi)
