
## Δήμος Φρε

Ο Δήμος Φρε ήταν δήμος του νομού Χανίων που συστάθηκε με το πρόγραμμα Καποδίστριας από τη συνένωση παλαιότερων κοινοτήτων της περιοχής, που αποτέλεσαν στη συνέχεια τα δημοτικά διαμερίσματα του δήμου. Λειτούργησε την περίοδο 1999 -2010 οπότε και καταργήθηκε με την εφαρμογή του προγράμματος Καλλικράτης και εντάχθηκε στον νέο δήμο Αποκορώνου. Βρισκόταν στα ανατολικά του νομού Χανίων και είχε σαν έδρα το χωριό Φρε. Πρόκειται για μεσόγειο δήμο, το βόρειο τμήμα του οποίου είναι ημιορεινό καθώς βρισκόταν στους πρόποδες των Λευκών Ορέων. Σύμφωνα με την απογραφή του 2001 ο δήμος είχε συνολικά 1.122 κατοίκους και έκταση 53.819 στρέμματα.
Ο δήμος περιλάμβανε 5 δημοτικά διαμερίσματα:

 Δ.δ. Φρε -- ο Φρες
 Δ.δ. Μελιδονίου -- το Μελιδόνι
 Δ.δ. Παϊδοχωρίου 
το Παϊδοχώρι
οι Άγιοι Πάντες
 Δ.δ. Πεμονίων -- τα Πεμόνια
 Δ.δ. Τζιτζιφέ -- ο Τζιτζιφές

# Εξωτερικοί σύνδεσμοι 

Στοιχεία για τον δήμο Φρε από το Υπουργείο Εσωτερικών, Δημόσιας Διοίκησης και ΑποκέντρωσηςWho Is Who: Δήμος Φρε
