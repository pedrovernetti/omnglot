
## Psalmodikon

Et psalmodikon (af gr. psalmos, se salme) er et musikinstrument som udgøres af en lang, smal resonanskasse med en eller flere strenge udspændt over gribebrættet. Det blev især brugt i Skandinavien i midten af 1800-tallet til støtte for salmesang i skole og hjem.
Instrumentets oprindelse og brug knyttes til Skandinavien i 1820'erne. En dansk 'Lieutnant og Skolelærer' Jens Worm Bruun (1781-1836) angives at have opfundet det. En svensk præst og salmedigter Johan Dillner videreudviklede det og bragte det fra omkring 1830 i anvendelse i menigheder der ikke havde råd til orgel. Også i Norge blev det anvendt til indlæring af salmer efter ciffernotation i skole og hjem. Senere i 1800-tallet vandt harmoniet frem som afløser.

# Galleri 

 
 

 
 

# Referencer 

# Eksterne henvisninger 

Psalmodikon hos Den Store Danske, DSD af Anne Ørbæk Jensen
Lydprøve: "Stille Nacht, heilige Nacht" (Glade jul) spillet på psalmodikon. Fra Nordiska Psalmodikonförbundet
