
## Wellington College (Berkshire)

For alternative betydninger, se Wellington College. (Se også artikler, som begynder med Wellington College)Wellington College er en britisk privat kostskole i landsbyen Crowthorne i Berkshire. Wellington er registeret charity (#309093) og har i sin nuværende stand over 1.000 elever i alderen 13 til 18 år. Den blev bygget som et nationalt monument til Hertugen af Wellington (1769–1852), som skolen blev opkaldt efter. Dronning Victoria af Storbritannien lagde den første sten til fundamentet i 1856 og skolen blev indviet d. 29. januar 1859.
Adskillige elever fra Wellington kæmpede i skyttegravene under 1. verdenskrig direkte efter at have forladt skolen da de meldte sig til militærtjeneste og 707 af dem mistede livet. Yderligere 501 af de tidligere elever blev dræbt under 2. verdenskrig.Skolen er medlem af Rugby Group, som inkluderer Harrow School og Charterhouse School og er også medlem af G20 Schools group. Good Schools Guide kalder skolen for "en seriøs aktør på uddannelsesområdet".

# Tidligere elever 

Blandt tidligere berømte elever på Wellington College er P. J. Marshall, arkitekt Nicholas Grimshaw, impressionist Rory Bremner, Adolphus Cambridge, 1. markis af Cambridge, forfatter Sebastian Faulks, sprogskole-pioner John Haycraft, politisk journalist Robin Oakley, skuespiller Sir Christopher Lee, liberal politiker George Ferguson, som blev den første valgte borgmester af Bristol (2012– ), forfatter George Orwell (som flyttede til Eton), forfatter Rupert Croft-Cooke, digter Gavin Ewart, komponist John Gardner, verdensmester i motorsport James Hunt, Leder af House of Lords Lord Strathclyde, journalist og tv-vært Peter Snow, Pop Idol-vinderen Will Young, den BRIT Award-nominerede sanger Nerina Pallot og rugby union-spilleren James Haskell og brødrene Max og Thom Evans.

# Referencer 

# Eksterne henvisninger 

Wellington College website
Website for Old Wellingtonians
Website of Old Wellingtonian Lodge #3404
Profile at the Good Schools Guide
The Wellington Academy website
Wellington Academy International Tainjin
