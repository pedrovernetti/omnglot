
## Αυτονόη (κόρη του Κάδμου)

Η Αυτονόη (αρχ. ελληνικά: Αὐτονόη) στην ελληνική μυθολογία ήταν κόρη του Κάδμου, ιδρυτή της Θήβας, και της θεάς Αρμονίας. Ήταν σύζυγος του Αρισταίου και μητέρα του Ακταίωνα και πιθανώς της Μάκριδος. Στις Βάκχες του Ευριπίδη, αυτή και οι αδελφές της μετατρέπονται σε Μαινάδες από τον θεό Διόνυσο (ανηψιό της) όταν ο Πενθέας, βασιλιάς των Θηβών, αρνήθηκε να επιτρέψει τη λατρεία του στην πόλη. Όταν ο Πενθέας στράφηκε εναντίον τους, η Αγαύη, μητέρα του Πενθέα και αδελφή της Αυτονόης, τον εντόπισε και τον διαμέλισαν.
Ο Ακταίωνας, ο γιος της Αυτονόης, κατασπαράχθηκε από τα κυνηγόσκυλά του καθώς είδε τυχαία την θεά Άρτεμη γυμνή να λούζεται. Μετά από αυτό, η Αυτονόη εγκατέλειψε τη Θήβα και πήγε στην Ερήνεια, ένα χωριό της Μεγαρίδας, όπου και πέθανε.

# Παραπομπές 

