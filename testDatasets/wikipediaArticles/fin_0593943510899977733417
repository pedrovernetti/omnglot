
## Suola-arhot

Suola-arhot (Honckenya) on kohokkikasvien (Caryophyllaceae) heimoon kuuluva pieni kasvisuku. Sukuun kuuluu yksi tai kaksi lajia.
Suola-arhot ovat monivuotisia ruohovartisia kasveja, jotka muodostavat maanalaisia rönsyjä. Varret ovat kasvutavaltaan maanmyötäisiä tai kohenevia. Varren niveliin voi kehittyä juuria. Varsi on nelisärmäinen. Lehdet ovat soikeita tai puikeita, teräväkärkisiä, möyheitä ja korvakkeettomia. Lehdet ovat tiiviisti varren ympärillä, ja ne ovat asettuneet vastakkaisesti. Kukat sijaitsevat yksittäin lehtihangoissa ja varren haarojen kärjissä. Kukat ovat yleensä yksineuvoisia, ja kasvit ovat usein myös kaksikotisia. Verholehdet ovat soikeita ja möyheitä. Terälehdet ovat muodoltaan vastapuikeita. Hedekukissa terälehdet ovat verholehtiä pidemmät, kun taas emikukissa verholehdet ovat terälehtiä pidemmät. Emit ovat kolmivartaloisia. Hedelmä on kota.Suvun lajeista suola-arhoa (Honckenya peploides) tavataan Suomessa merenrannoilla.Suola-arhojen (Honckenya) suvun tieteellinen nimi viittaa saksalaiseen kasvitieteilijään Gerhard August Honckenyyn.

# Lajeja ja alalajeja 

Honckenya peploides – suola-arho
Honckenya peploides ssp. diffusa – napasuola-arho
Honckenya peploides ssp. peploides – etelänsuola-arho

# Lähteet 

