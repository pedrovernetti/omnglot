
## Μεταφορές στην Αλβανία

Οι μεταφορές στην Αλβανία συνίστανται από χερσαίες μεταφορές, θαλάσσιες και εναέριες, οι οποίες υπάγονται κατά κύριο λόγο στο Υπουργείο Υποδομών της Αλβανίας. Η ανάπτυξη και η βελτίωση των μεταφορών στη χώρα παραμένει μεταξύ των σημαντικότερων προτεραιοτήτων της κυβέρνησης της Αλβανίας.Ο τομέας έχει σημειώσει σημαντικές αλλαγές και μεγάλη ανάπτυξη και επέκταση τα τελευταία χρόνια, ειδικά μετά την πτώση του κομμουνισμού στη χώρα. Οι βελτιώσεις στην οδική υποδομή, τις αστικές συγκοινωνίες και τα αεροπορικά ταξίδια έχουν οδηγήσει σε τεράστια βελτίωση των μεταφορών. Αυτές οι αναβαθμίσεις έχουν παίξει βασικό ρόλο στην υποστήριξη της οικονομίας της Αλβανίας, η οποία κατά την τελευταία δεκαετία έχει βασιστεί σε μεγάλο βαθμό στον κατασκευαστικό κλάδο.

# Αεροπορικές μεταφορές 

Το σημαντικότερο και μοναδικό διεθνές αεροδρόμιο της χώρας είναι το Διεθνές Αεροδρόμιο «Μητέρα Τερέζα» στα Τίρανα, πρωτεύουσα της χώρας. Ο συνολικός αριθμός επιβατών για τη χώρα αυξήθηκε από τα 1.997.044 το 2015 σε 2.200.449 το 2016. Από τον Ιανουάριο έως τον Οκτώβριο του 2017, ο αερολιμένας εξυπηρέτησε 2.224.833 επιβάτες και χειρίστηκε 1.857 τόνους εμπορευμάτων.Το 2005 το αεροδρόμιο των Τιράνων δόθηκε σε μια αμερικανο-γερμανική κοινοπραξία για μια περίοδο εκμετάλλευσης 20 ετών. Παρά τον σημαντικό εκσυγχρονισμό του αεροδρομίου, οι τιμές εισητηρίων είναι από τις υψηλότερες στην Ευρώπη εξαιτίας του μονοπωλίου στον εναέριο χώρο της Αλβανίας και τις περιορισμένες επιλογές μεταφορέων. Ως αποτέλεσμα, οι αερομεταφορείς χαμηλού κόστους αποθαρρύνονται να εισέλθουν στην αλβανική αγορά, ενώ οι γειτονικές χώρες προσφέρουν πολύ χαμηλότερες τιμές στα δικά τους αεροδρόμια.Μετά από μια περίοδο εντατικών διαπραγματεύσεων, η αλβανική κυβέρνηση κατάφερε να μειώσει την περίοδο παραχώρησης κατά 5 χρόνια, μέχρι το 2020, ανοίγοντας έτσι τη δυνατότητα αεροπορικών εταιρειών χαμηλού κόστους να εισέλθουν στην αλβανική αγορά, όπως και έγινε με την έναρξη πτήσεων μεταξύ Τιράνων και Βουδαπέστης από την Wizz Air το 2017.
Το 2008 εγκαινιάστηκε Αεροδρόμιο του Κούκες, το οποίο έγινε το δεύτερο πολιτικό αεροδρόμιο στην Αλβανία. Το αεροδρόμιο που αγοράστηκε από μια αλβανική εταιρεία προγραμματίζεται να λειτουργήσει το 2019.

# Σιδηροδρομικές μεταφορές 

Η Αλβανία διαθέτει 447 χιλιόμετρα σιδηροδρομικών γραμμών διαμέτρου 1.435 mm. Το σιδηροδρομικό δίκτυο συνδέεται μόνο με το γειτονικό Μαυροβούνιο.

# Παραπομπές 

