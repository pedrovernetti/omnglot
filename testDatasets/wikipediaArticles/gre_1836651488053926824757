
## Δίδυμα Αργολίδας

Τα Δίδυμα είναι χωριό του νομού Αργολίδας. Βρίσκονται στα νότια του νομού, στην επαρχία Ερμιονίδας, 12 χλμ. βόρεια του Κρανιδίου. Τα Δίδυμα είναι χτισμένα σε υψόμετρο 140 μέτρων σε ένα μικρό λεκανοπέδιο στους πρόποδες του Διδύμου όρους. Τα Δίδυμα είναι το μεγαλύτερο χωριό του δημοτικού διαμερίσματος των Διδύμων που το απαρτίζουν έξι συνολικά χωριά. Τα υπόλοιπα πέντε χωριά είναι, Το Λουκαΐτι, η Πελεή, Το Ράδο, Ο Άγιος Ιωάννης και το Σαλάντι. Τα περισσότερα από αυτά είναι ημιορεινά και βρίσκονται περιμετρικά του όρους Δίδυμο. Το Σαλάντι είναι παραθαλάσσιος οικισμός και αποτελείται κυρίως από εξοχικές κατοικίες. Διαθέτει μία από τις μεγαλύτερες παραλίες της νότιας Αργολίδας, με χαρακτηριστικό της το ψιλό λευκό βότσαλο. Βορειότερα του βρίσκεται ο επίσης παραθεριστικός οικισμός Άγιος Ιωάννης.Ανήκουν στον δήμο Κρανιδίου και ο πληθυσμός τους σύμφωνα με την απογραφή του 2001 είναι 1.254 κάτοικοι.
Πορεία του πληθυσμού:

# Αξιοθέατα της περιοχής 

Σημαντικότερο αξιοθέατο των Διδύμων είναι κάποιοι γεωλογικοί σχηματισμοί σε σχήμα κρατήρα που αποκαλούνται δολίνες (σπήλαια). Δημιουργήθηκαν από καθίζηση του εδάφους και εντυπωσιάζουν με το κυκλικό τους σχήμα και το μέγεθός τους. Στην μία από τις δύο σπηλιές υπάρχουν εκκλησάκια της βυζαντινής και μεταβυζαντινής περιόδου. Στα Δίδυμα κατά την περίοδο της άνοιξης πραγματοποιείται η γιορτή της τουλίπας καθώς η περιοχή των Διδύμων είναι μία από τις λίγες περιοχές στην Ελλάδα που συναντάται αυτοφυής τουλίπα.

# Το δημοτικό διαμέρισμα των Διδύμων 

Τα Δίδυμα είναι το μεγαλύτερο χωριό του δημοτικού διαμερίσματος των Διδύμων που το απαρτίζουν έξι συνολικά χωριά. Τα υπόλοιπα πέντε χωριά είναι, Το Λουκαΐτι, η Πελεή, Το Ράδο, Ο Άγιος Ιωάννης και το Σαλάντι. Τα περισσότερα από αυτά είναι ημιορεινά και βρίσκονται περιμετρικά του όρους Δίδυμο. Το Σαλάντι είναι παραθαλάσσιος οικισμός και αποτελείται κυρίως από εξοχικές κατοικίες. Διαθέτει μία από τις μεγαλύτερες παραλίες της νότιας Αργολίδας, με χαρακτηριστικό της το ψιλό λευκό βότσαλο. Βορειότερα του βρίσκεται ο επίσης παραθεριστικός οικισμός Άγιος Ιωάννης.

# Διοικητική ιστορία 

Με τη διοικητική διαίρεση του 1833 τα Δίδυμα αποτέλεσαν έδρα του δήμου Διδύμων που συστάθηκε τότε. Ο δήμος Καταργήθηκε το 1841 και επανασυστάθηκε το 1866. Με την κατάργηση των διευρυμένων δήμων το 1912 τα Δίδυμα έγιναν έδρα της ομώνυμης κοινότητας που περιλάμβανε και τους κοντινούς οικισμούς όπως το Σαλάντι και το Λουκαΐτι και το Ηλιόκαστρο. Το 1997 με την εφαρμογή του σχεδίου Καποδίστριας, η κοινότητα Διδύμων καταργήθηκε και ενσωματώθηκε στο δήμο Κρανιδίου.

# Ιστορία του χωριού 

# Αρχαιότητα 

Το χωρίο γράφεται και αναγνωρίζεται από τον Παυσανία τον 2ο αιώνα μ.Χ. και γράφει ότι το όνομα του χωρίου ήταν Δίδυμα όπως και δηλαδή είναι και σήμερα. Επίσης περιγράφει ότι περιείχε τους ναούς του Απόλλωνα, του Ποσειδώνα και της Δήμητρας καθώς και διάφορα αγάλματα από λευκή πέτρα. Ελάχιστα διασώζονται στις μέρες μας.

# Βυζαντινοί-Βενετικοί-Οθωμανικοί χρόνοι 

Βασικά πιστεύεται ότι το χωρίο ερημώθηκε κατά τον 3ο ή 4ο αιώνα μ.Χ. για άγνωστους λόγους αλλά πιστεύουν ότι ερημώθηκε κυρίως από τους Σλάβους. Παρ' όλα αυτά ο οικισμός δημιουργήθηκε πάλι τον 7ο αιώνα γύρω από το αρχαίο πηγάδι και ξεχώριζαν δύο συνοικίες το πάνω χωρίο και το κάτω χωρίο που δημιουργήθηκαν από δύο ξεχωριστές φάρες. Αυτή η διαίρεση σε Πανωμερίτες (Λαρτανιώτες) και Κατωμερίτες (Ποστανιώτες). Δύσκολο να υποθέσουμε ότι οι δύο συνοικίες είχαν μόνο δύο φάρες. Τα πολλά βυζαντινά εξωκκλήσια καθώς και ύπαρξη της μονής του αυγού από τον 11ο αιώνα μαρτυρούν από τον 9ο αιώνα μέχρι σήμερα ο οικισμός πέρασε από πολλές φάσεις. Από προφορική παράδοση υπάρχει η πληροφορία ότι ΒΑ του σημερινού χωριού υπήρχε ο παλιός οικισμός 10 σπιτιών. Αξιοθαύμαστο είναι ότι κατά την περίοδο της δεύτερης Ενετοκρατίας είχε το όνομα Δίδυμα αφού οι Αρβανίτες δεν άλλαξαν το όνομα και ούτε έβγαλαν δεύτερο όνομα για να είναι πιο εύκολο στην γλώσσα τους. Εξάλου στους ναυτικούς χάρτες της εποχής τα παράλια μέρη γράφονταν με το αρχαίο όνομα τους που είχαν βάση τον Πλίνιο και τον Παυσανία.

# Ελληνική Επανάσταση-Νεότερα Χρόνια 

Οι Διδυμιώτες βοήθησαν όσο μπορούσαν στην ελληνική επανάσταση προσφέροντας 33 άτομα για τον αγώνα. Μετά το τέλος της επανάστασης δημιουργήθηκε ο δήμος Διδυμιωτών μέχρι το 1912

# 

# Πηγές - Παραπομπές 

# Εξωτερικοί σύνδεσμοι 

Δίδυμα Αργολίδαςhttp://www.greek-movies.com/view.php?v=JvBMIYrSbt2XVaa7c7tgZg
