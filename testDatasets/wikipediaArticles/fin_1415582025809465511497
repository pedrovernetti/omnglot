
## The Milestones

The Milestones on vuonna 1994 perustettu helsinkiläinen rock-bändi. Yhtye on julkaissut viisi albumia, Vol 1 (1996), Souvenirs (1999) Devil In Me (2009) Higher Mountain - Closer Sun (2014) ja Beautiful Light (2019).
Yhtyeen musiikki on englanninkielistä perinteistä rockia, jossa on vahvoja vaikutteita 70-luvun amerikkalaisesta ja englantilaisesta genren tyylisuunnasta. Musiikki on sekoitus classic-, southern- ja blues-rockia. Bändi operoi edelleen alkuperäisessä kokoonpanossa. 
The Milestones toimi joulukuussa 2008 ja kesäkuussa 2011 Whitesnake-yhtyeen lämmittelijänä Helsingin jäähallissa. Helmikuussa 2009 The Milestones teki Suomessa neljän keikan minikiertueen tanskalaisen D-A-D:n lämmittelijänä. Yhtye on myös ollut kolme kertaa Deep Purplen lämmittelijänä: Kotkan Meripäivillä (17.7.2009), Tampereen jäähallissa (18.7.2009) ja Hartwall Areenalla (7.12.2011)
Yhtye on esiintynyt myös mm. Yhdysvalloissa, Islannissa, Saksassa ja Norjassa.

# Jäsenet 

Olavi Tikka – Laulu, huuliharppu
Tomi Julkunen – Kitara
Marko Kiviluoma – Kitara
Veli Palevaara – Basso
Tommi Manninen – Rummut

# Diskografia 

Vol 1 (1996)
Souvenirs (1999)
Devil In Me (2009)
Higher Mountain - Closer Sun (2014)
Beautiful Light (2019)

# Aiheesta muualla 

The Milestones yhtyeen viralliset kotisivut
The Milestones yhtyeen virallinen Facebook
The Milestones yhtyeen virallinen Youtube-kanava
