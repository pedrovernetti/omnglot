
## Ραϊνάλδος Ντε Λάουρα

Ο Ραϊνάλδος Ντε Λάουρα (Reginald de Laura) ήταν Λατίνος αρχιεπίσκοπος Πάτρας και βαρώνος της Πάτρας, κρατιδίου υποτελούς στον Πάπα κατά τη χρονική περίοδο 1351-1357 .
Μετατέθηκε στην Πάτρα από το Οτράντο της Ιταλίας στις 4 Ιανουαρίου 1351. Κατόρθωσε να απαλλάξει την πατραϊκή καθολική εκκλησία από την εξάρτηση της από τους Ενετούς και να παραχωρήσει δικαιώματα στο λιμάνι της Πάτρας στην Γένοβα . Η ενέργειά του αυτή αντιμετώπισε την έντονη διαμαρτυρία της Βενετίας με αποτέλεσμα να παραχωρήσει μερικά δικαιώματα και στους Ενετούς εμπόρους. Πριν έρθει στην Πάτρα ήταν ηγούμενος στην μονή Αγίου Νικολάου στο ενετικό Ledo , έμεινε ακόμη στη Βενετία ως έξαρχος της Γαλλικής μονής του Κλυνί το 1358.

# Πηγές 

Ιστορία της πόλεως Πατρών από αρχαιοτάτων χρόνων μέχρι το 1821, Στέφανος Θωμόπουλος, Αχαϊκές εκδόσεις, ISBN 9607960084
