
## Patrik Turunen

Patrik Turunen (s. 1. heinäkuuta 1988) on suomalainen jalkapalloilija. Puolustajana pelaava Turunen esiintyi ensimmäisen kerran Veikkausliigassa ottelussa MyPa–KuPS, joka pelattiin 29. toukokuuta 2005.
Hänen isänsä Heikki Turunen on KuPSin entinen pelaaja ja valmentaja.Pelaamisen ohella Turunen opiskelee kauppatieteitä Kuopion yliopistossa.

# Ura 

Turunen vakiinnutti paikkansa avauksessa kaudella 2007 pelaten joukkueensa ainoana täydet minuutit. Hän solmi syyskuussa 2007 kaksivuotisen jatkosopimuksen KuPSin kanssa.

# Useita vierailuja ulkomaille 

Turunen kävi näytillä Saksan 2. Bundesliigan 1. FC Kölnissä joulukuussa 2006 ja huhtikuussa 2007. Hän on käynyt aikaisemmin myös Italian Serie B:n Piacenzassa (lokakuussa 2006) ja Saksan 1. Bundesliigan Bayern Münchenissä (lokakuussa 2005).Turunen on pelannut myös neljä ottelua U17-maajoukkueessa sekä kahdeksan ottelua U19-maajoukkueessa.

# Saavutukset 

Liigacupin voitto 2006 (KuPS)
Ykkösen mestaruus ja liiganousu 2007 (KuPS)

# Lähteet 

