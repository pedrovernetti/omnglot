
## Γενικές εκλογές στο Σουρινάμ 2015

Γενικές εκλογές στο Σουρινάμ διεξήχθησαν στις 25 Μαΐου 2015. To Εθνικό Δημοκρατικό Κόμμα κέρδισε την αυτοδυναμία στη βουλή για πρώτη φορά στην ιστορία του.

# Εκλογικό σύστημα 

Οι 51 έδρες στην Εθνοσυνέλευση αναδείχθηκαν με τη χρήση του συστήματος της απλής αναλογικής (ανοιχτή λίστα) σε 10 πολυεδρικές εκλογικές περιφέρειες, περιέχουσες από 2 ως 17 έδρες. Οι 10 εκλογικές περιφέρειες συμπίπτουν με τις ισάριθμες διοικητικές επαρχίες της χώρας. Στη συνέχεια η εθνοσυνέλευση εκλέγει τον πρόεδρο του Σουρινάμ. H ψηφοφορία δεν είναι υποχρεωτική. Η θητεία των μελών της Εθνοσυνέλευσης είναι 5ετής.

# Διαδικασία 

Για τις εκλογές στήθηκαν κάλπες σε συνολικά 623 εκλογικά τμήματα και ο αριθμός των εγγεγραμμένων ψηφοφόρων ήταν 356.223 και στις 10 επαρχίες.Σύμφωνα με τους εκλογικούς παρατηρητές της CARICOM οι εκλογές ήταν "διαφανείς, ελεύθερες και δίκαιες, με τους ψηφοφόρους να ασκούν το εκλογικό τους δικαίωμα χωρίς φόβο και τα αποτελέσματα να αντανακλούν τη λαϊκή βούληση".

# Αποτελέσματα 

Συνολικά 25 κόμματα έλαβαν μέρος στις γενικές εκλογές. Tο Εθνικό Δημοκρατικό Κόμμα που πρόσκειται στον πρόεδρο Ντέσι Μπάουτερσε κέρδισε την απόλυτη πλειοψηφία για πρώτη φορά. Η αντιπολίτευση παραδέχθηκε την ήττα της στις εκλογές και κατέλαβε τουλάχιστον 25 έδρες. H νίκη του NDP αντιστοιχεί στο 80% (και πλέον) όλων των ψήφων και σε 27 έδρες επί συνόλου 51 στην εθνοσυνέλευση, κάτι που σημαίνει ότι ο Ντέσι Μπάουτερσε επανεκλέχθηκε πρόεδρος.

# Παραπομπές 

