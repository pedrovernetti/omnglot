
## Jimmy Reeves

Jimmy Reeves (s. 4. huhtikuuta 1918 – joulukuu 1974) oli yhdysvaltalainen alemman raskaansarjan nyrkkeilijä. Hän voitti amatööriurallaan Golden Gloves mestaruuden 1939, jonka jälkeen hän siirtyi ammattilaiseksi elokuussa 1939.
Reeves otteli urallaan 45 ottelua ja voitti niistä 28. Hän kohtasi muun muassa Jake LaMottan kolmesti, joista ensimmäisen kohtaaminen päättyi Reevesin voittoon, mutta AP-uutistoimisto raportoi yleisön buuanneen päätökselle 20 minuutin ajan. Reeves voitti myös kaksikon toisen ottelun tuomariäänin, mutta kolmannella kerralla hän hävisi tyrmäyksellä.

# Lähteet 

