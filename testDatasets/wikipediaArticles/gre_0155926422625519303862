
## Γεράσιμος Λύχνος

Ο Γεράσιμος Λύχνος (Κέρκυρα, 1894 - 16 Οκτωβρίου 1976) ήταν Έλληνας δημοσιογράφος, συγγραφέας και πολιτικός. 
Έκανε σπουδές Πολιτικών Επιστημών στο Πανεπιστήμιο των Αθηνών. Διετέλεσε διευθυντής στην εφημερίδα "Ελεύθερον Βήμα" (1922-28).
Εξελέγη βουλευτής για πρώτη φορά στις εκλογές του 1936, με το Κόμμα των Φιλελευθέρων. Επανεξελέγη με το ίδιο κόμμα στις εκλογές των ετών 1950 και 1951.
Στην κυβέρνηση του Σοφούλη υπηρέτησε ως υφυπουργός παρά τω Πρωθυπουργώ από τις 14 Φεβρουαρίου 1946 ως τις 4 Απριλίου 1946. Επίσης, ήταν υφυπουργός Προεδρίας της Κυβερνήσεως στην κυβέρνηση του Παπάγου από τις 15 Δεκεμβρίου 1954 ως τις 6 Οκτωβρίου 1955. 
Στις εκλογές του 1952 , του 1956 και του 1958 εκλεγόταν συνεχώς με τον Ελληνικό Συναγερμό την πρώτη φορά και στις δύο άλλες αναμετρήσεις με την ΕΡΕ. Για τελευταία φορά εξελέγη βουλευτής Κερκύρας με την ΕΡΕ στις εκλογές του 1961, 1963 και 1964.
Ήταν μέλος της ελληνικής κοινοβουλευτικής αντιπροσωπείας στο Συμβούλιο της Ευρώπης.
Κηδεύτηκε στην Κέρκυρα.

# Έργα 

"H αλήθεια περί των πολιτικών δυνάμεων εις την Ελλάδα" (1966)
"Το Μικρό Νησί" (με το ψευδώνυμο Γάιος Λάκκος)

# Παραπομπές 

