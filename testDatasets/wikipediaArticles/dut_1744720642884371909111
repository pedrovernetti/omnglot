
## Oost-Groningen

Oost-Groningen is een geografische regio van de Nederlandse provincie Groningen grofweg bestaande uit de landstreken Oldambt, (Groninger) VeenkoloniÃ«n en Westerwolde. De regio wordt aan de noordzijde begrensd door de Dollard, aan oostzijde door de Duitse deelstaat Nedersaksen, aan zuidwestzijde door Drenthe en aan noordwestzijde door andere streken van Groningen. Tijdens de Franse tijd werd dit gebied ook wel het arrondissement Winschoten genoemd.
Sociaal-economisch wordt de regio gezien als de armste van Nederland. Ook wordt Oost-Groningen traditioneel geassocieerd met communisme. De CPN had regelmatig een meerderheid in de gemeenteraden van Finsterwolde en Beerta, en laatstgenoemde plaats was in de jaren 80 de eerste gemeente met een communistische burgemeester. Later bezat de Nieuwe Communistische Partij (NCPN) in de fusiegemeente Reiderland (tegenwoordig gemeente Oldambt), een relatief grote aanhang. Tegenwoordig is de Verenigde Communistische Partij (VCP) in de eveneens fusiegemeente Oldambt actief.
De drie grootste steden van Oost-Groningen zijn: Veendam, Winschoten en Stadskanaal.
De laatste jaren zijn er diverse initiatieven vanuit de gemeenten maar ook vanuit de ondernemers ontstaan om de regio te promoten en de economie te stimuleren.In maart 2013 werd in een onderzoek naar de bestuurlijke toekomst van Groningen gepleit voor de gemeente Oost-Groningen. Deze nieuwe gemeente zou gaan bestaan uit Stadskanaal, Veendam, Pekela, Bellingwolde, Vlagtwedde, Hoogezand-Sappemeer, Slochteren, Oldambt en Menterwolde. Echter, op 10 juli 2014 nemen de Gedeputeerde Staten initiatief tot herindeling van deze plaatsen tot nieuwe gemeenten.

# Bevolking 

Met het grondgebied van de voormalige gemeente Menterwolde (sinds 2018 behorend tot de fusiegemeente Midden-Groningen) niet meegerekend telt het gebied 135.053 inwoners (CBS, 1 oktober 2019). Op 1 januari 2018 was het inwoneraantal 134.770, op 1 november waren het er 135.133.

# Bevolking 1 november 2019 per gemeente 

Oldambt - 38 141
Stadskanaal 31 739
Veendam 27 434
Westerwolde 25 595
Pekela 12 224
