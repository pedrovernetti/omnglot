
## Mondo (yritys)

Mondo on italialainen monialayritys, jonka tuotteita ovat lattia- ja urheilukenttäpinnoitteet, pallot ja lelut. Yrityksellä on yhdeksän tuotantotehdasta neljässä maassa, jotka sijaitsevat Italiassa, Espanjassa, Luxemburgissa ja Kiinassa.

# Historia 

Edmondo Giovanni Stroppiana perusti yrityksen vuonna 1948. Nimen yritykselleen hän otti etunimensä lyhenteestä. Mondon ensimmäinen tuote oli pallot nyrkkipallon pelaamiseen. Mondon tuotteista tunnetuimpia ovat sen valmistamat pallot Super Santos ja Super Tele, sekä yleisurheilukentän juoksuradalla käytettävä mondo juoksualusta.

# Mondon juoksualusta 

Mondo-pinnoite otettiin käyttöön 1970-luvun alussa. Ensimmäisen kerran sitä käytettiin olympiakisoissa vuonna 1976 Montrealissa. Tämän jälkeen olympialaisissa on juostu vain mondolla. Mondo-pinnoite on 13 - 14mm paksu matto, joka liimataan tasaiseen alustaan kiinni. Matto koostuu kahdesta kerroksesta, joista pohjakerros on joustava ja ulkokerros kova.

# Mondo Suomessa 

Suomessa mondo-pinnoite on usealla juoksuradalla, kuten Helsingin olympiastadionilla ja Kimpisen urheilukeskuksessa Lappeenrannassa. Suomen ensimmäinen ulkoratojen mondo-pinnoite valmistui Lapinlahdelle vuonna 2000. 
Helsingissä Töölön jalkapallostadionilla on käytössä yrityksen valmistama Mondoturf-tekonurmi.

# Lähteet 

