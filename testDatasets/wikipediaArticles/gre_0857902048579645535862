
## Κορωνησία Άρτας

Η Κορωνησία είναι χωριό της Περιφερειακής Ενότητας Άρτας στον Αμβρακικό κόλπο, με 167 μόνιμους κατοίκους (απογραφή 2011) και απέχει περίπου 25 χιλιόμετρα από την πόλη της Άρτας.. Βρίσκεται στο μικρό νησί Πέρα Νησί, το οποίο όμως είναι γνωστό συνολικά ως Κορωνησία.
Σύμφωνα με το Σχέδιο Καποδίστρια, η Κορωνησία υπήρξε από το 1997 μέχρι το τέλος του 2010 τμήμα του Δήμου Αμβρακικού με έδρα την Ανέζα. Με βάση τη νέα διοικητική διαίρεση που προβλέπει το Σχέδιο Καλλικράτης, η Κορωνησία εντάχθηκε στο Δήμο Αρταίων.

# Δημογραφικά στοιχεία 

Σήμερα ο πληθυσμός ανέρχεται στους 167 μόνιμους κατοίκους (απογραφή 2011), εμφανίζοντας μείωση σε σχέση με την απογραφή του 2001, όπου ο πληθυσμός ανερχόταν στους 192 κατοίκους.Οι πληθυσμιακές διακυμάνσεις, αποτυπώνονται στον παρακάτω πίνακα.

# Παραγωγή και απασχόληση 

Οι κάτοικοι του οικισμού έχουν ως κύρια ασχολία την αλιεία και τον τουρισμό.

# Τοπική αγιολογία 

Ο Όσιος Ονούφριος ο εν Κορωνησία. Ελάχιστες είναι οι πληροφορίες σχετικά με τον βίο του Οσίου Ονουφρίου. Μόνασε σε ένα μοναστήρι στο νησί της Κορωνησίας. Δεν υπάρχουν ακριβείς πληροφορίες σχετικά με τον θάνατό του. Η μνήμη του τιμάται στις 12 Ιουνίου μαζί με τον Άγιο Ονούφριο της Αιγύπτου και θεωρείται ο προστάτης της Κορωνησίας.

# Παραπομπές 

# Εξωτερικοί σύνδεσμοι 

Δήμος Αρταίων
Περιφερειακή Ενότητα Άρτας
