
## Δήμος Φιγαλείας

Ο Δήμος Φιγαλείας ήταν δήμος του νομού Ηλείας που συστάθηκε με το πρόγραμμα Καποδίστριας από τη συνένωση παλαιότερων κοινοτήτων της περιοχής, που αποτέλεσαν στη συνέχεια τα δημοτικά διαμερίσματα του δήμου. Λειτούργησε την περίοδο 1998 -2010 οπότε και καταργήθηκε με την εφαρμογή του προγράμματος Καλλικράτης και εντάχθηκε στον νέο δήμο Ζαχάρως. Βρισκόταν στο νότιο τμήμα του νομού στις πλαγιές του όρους Μίνθη ανάμεσα στους δήμους Ζαχάρως, Ανδρίτσαινας και στον νομό Μεσσηνίας. Ο δήμος αποτελούταν από 6 δημοτικά διαμερίσματα, καταλάμβανε έκταση 93,3 τ.χλμ. και είχε συνολικό πληθυσμό 2.499 κατοίκους. Έδρα του ήταν η Νέα Φιγαλεία . Ο δήμος Φιγαλείας ήταν από τους δήμους της Ηλείας που επλήγησαν από τις καταστροφικές πυρκαγιές του 2007.

# Διαίρεση 

Στον δήμο περιλαμβάνονταν τα παρακάτω δημοτικά διαμερίσματα και οικισμοί:

 Δ.δ. Νέας Φιγαλείας [ 1.624 ]
η Νέα Φιγαλεία [ 1.279 ]
η Φασκομηλιά [ 345 ]
 Δ.δ. Κρυονερίου Ολυμπίας [ 148 ]
το Κρυονέριον [ 123 ]
το Τριάντα [ 25 ]
 Δ.δ. Περιβολίων -- τα Περιβόλια [ 149 ]
 Δ.δ. Πετραλώνων -- τα Πετράλωνα [ 332 ]
 Δ.δ. Στομίου -- το Στόμιο [ 62 ]
 Δ.δ. Φιγαλείας -- η Φιγαλεία [ 184 ]

# Παραπομπές 

