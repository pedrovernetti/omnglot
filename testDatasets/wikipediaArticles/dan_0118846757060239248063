
## Det Humanistiske Parti

Det Humanistiske Parti er et internationalt parti eller bevægelse, som arbejder i mere end 50 lande. Det blev dannet 1984.
Det Humanistiske Parti er et "ikke-volds parti", og beskriver sig selv, som det eneste parti, der tager klart afstand fra volden i alle dens former: fysisk, økonomisk, psykologisk, moralsk, racemæssig, religiøs. De går ind for en udmeldelse af NATO. I stedet mener de, at Danmark, gennem EU og FN, bør arbejde for en fredelig løsning af konflikter.

# Folketingsvalg 

Partiet fik 5.676 stemmer (0.2 procent) ved Folketingsvalget 1987, mens det fik 760 stemmer (0.0 procent) ved Folketingsvalget 1990. Dermed blev partiet ikke repræsenteret i Folketinget.

# Lokale valg 

Partiet har opstillet ved enkelte valg til kommunalbestyrelser og regionsråd, men uden at få valgt nogle af sine kandidater.

 Der er for få eller ingen kildehenvisninger i denne artikel, hvilket er et problem. Du kan hjælpe ved at angive troværdige kilder til de påstande, som fremføres i artiklen.

# Eksterne links 

Det Humanistiske Partis hjemmeside
Det Humanistiske Parti på Facebook
