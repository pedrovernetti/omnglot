
## Δρουσίλλα η Νεότερη

Η Ιουλία Δρουσίλλα (καλοκαίρι 39 - 24 Ιανουαρίου 41), γνωστή ως Δρουσίλλα η Νεότερη, ήταν κόρη του Ρωμαίου αυτοκράτορα Γάιου (Καλιγούλα) από την τέταρτη και τελευταία σύζυγό του Μιλωνία Καισωνία. Η ενός έτους Δρουσίλλα δολοφονήθηκε μαζί με τους γονείς της στις 24 Ιανουαρίου 41.

# Ζωή 

Η Δρουσίλλα, που πήρε το όνομά της από την αγαπημένη αδερφή του πατέρα της Δρουσίλλα, γεννήθηκε λίγο μετά τον γάμο των γονιών της (μερικές πηγές την θεωρούν γεννημένη την ίδια ημέρα με τον γάμο). Η ημερομηνία του γάμου των γονιών της δεν έχει καθοριστεί με βεβαιότητα, αλλά είναι γνωστό ότι ήταν κάποτε το καλοκαίρι του 39 μ.Χ. Όταν η Δρουσίλλα γεννήθηκε, ο Καλιγούλας την πήγε σε ένα ναό που φιλοξενούσε αγάλματα θεών και την έβαλε στην αγκαλιά της Μινέρβας, καθοδηγώντας τη θεά να να εκπαιδεύσει τη μικρή του κόρη. Ο βιαστικός γάμος του με την μη νέα ή όμορφη Καισωνία έγινε για να ορίσει την κόρη του ως διάδοχό του.
Σύμφωνα με τον αρχαίο ιστορικό Σουητώνιο, ο Καλιγούλας πίστευε ότι η Μινέρβα θα επέβλεπε την ανάπτυξη και την εκπαίδευση της κόρης του. Ο Σουητώνιος ισχυρίζεται επίσης ότι "Ο Καλιγούλας τη θεωρούσε ως δικό του παιδί μόνο και μόνο από την άγρια ιδιοσυγκρασία της, η οποία ήταν τόσο αδύναμη στην παιδική της ηλικία, που χτύπαγε με τα νύχια της στο πρόσωπο και στα μάτια τα παιδιά που έπαιζαν μαζί της."

# Δολοφονία 

Στις 24 Ιανουαρίου 41, η Δρουσίλλα και οι γονείς της βρισκόταν στο παλάτι. Μια συνωμοσία για να δολοφονηθεί ο Καλιγούλας και να αντικατασταθεί με τον θείο του Κλαύδιο είχε συζητηθεί εδώ και αρκετό καιρό και εκείνη τη μέρα αποφασίστηκε. Η Πραιτοριανή Φρουρά, με επικεφαλής τον Κάσσιο, εισέβαλε στο αυτοκρατορικό συγκρότημα 
Ο Καλιγούλας δολοφονήθηκε. Λίγες ώρες αργότερα, η Αυτοκράτειρα Καισωνία χτυπήθηκε θανάσιμα από τον Λούπο, που είχε στείλει ειδικά ο Κάσσιος για να δολοφονήσει τα δύο υπόλοιπα μέλη της οικογένειας. Η Δρουσίλλα δολοφονήθηκε "με τα μυαλά της χτυπημένα σε έναν τοίχο."Μετά τη δολοφονία τους, όλες οι εικόνες της αυτοκράτειρας και της κόρης της καταστράφηκαν. Παρόλο που υπήρξαν κάποτε, δεν επιβίωσαν γλυπτά της Καισωνίας και της Δρουσίλλας. Η μόνη εικόνα της Δρουσίλλας που δεν καταστράφηκε είναι ένα νόμισμα που εξέδωσε ο Ηρώδης Αγρίππας ο Μέγας, Βασιλιάς των Εβραίων, που αντιπροσωπεύει τη Δρουσίλλα ως ένα μικρό παιδί που κάθεται δίπλα στη Νίκη. Το νόμισμα έγραφε: "στη Δρουσίλλα, κόρη του Αύγουστου." 

# Παραπομπές 

