
## Markku Sadelehto

Markku Sadelehto (s. 5. toukokuuta 1946 Kajaani) on suomalainen antologisti. Hänen toimituksiinsa kuuluu kymmeniä kauhu- ja fantasia-antologioita sekä näiden kirjallisuudenlajien klassikoiden kokoelmia. 

# Elokuva-aktiivi ja kulttuuriradikaali 

Sadelehto kiinnostui fantastisesta kirjallisuudesta jo varhain. Ray Bradburyn Marsin aikakirjat teki häneen pysyvän vaikutuksen, kun hän luki sen 10-vuotiaana. Toinen vaikuttava kirja oli Bram Stokerin lyhentämä Dracula (suom. Kammoittava kreivi), jonka hän luki 12-vuotiaana. Lisäksi Sadelehto keräili Edgar Rice Burroughsin Tarzan-kirjoja sekä Outsiderin Atorox-sarjaa.1950- ja 60-lukujen taitteessa Sadelehto alkoi katsoa elokuvia järjestelmällisesti Kajaanin elokuvateattereissa, erityisesti Otavassa. Hän kirjasi kouluvihkoihin kaikki 60-luvulla näkemänsä elokuvat. Filmihullu-lehteä hän avusti vuosina 1969–73.Keväällä 1969 Sadelehdosta tuli underground-lehti Hihapuukon avustaja. Hän oli mukana, kun lehti joutui oikeuteen epäsiveellisenä julkaisuna syyskuussa 1969. Oikeudenkäynnistä uutisoitiin laajasti kotimaisessa lehdistössä. 1970-luvulla Sadelehto keskittyi kulttuuripolitiikkaan. Hän oli vuonna 1972 aloittaneen Kajaanin elokuvakerho ry:n perustajajäsen toimien sen hallituksessa 80-luvun lopulle saakka. Hän oli perustamassa Kajaanin Nuorta Voimaa ja jäsenenä kaupunginteatterin johtokunnassa. Lisäksi hän toimi kirjastolautakunnan varapuheenjohtajana, Suomen elokuvakerhojen liiton hallituksessa ja Suomen elokuvasäätiön neuvottelukunnan jäsenenä. Vuosina 1973–74 Sadelehto arvioi näytelmiä Kansan Tahtoon ja Kansan Uutisiin.

# Antologistin ura 

Sadelehto perusti antikvariaatin vuonna 1987. Yrityksen kautta syntyi yhteys Kustannus Oy Jalavaan. Kustantajan ehdotus Weird Tales -lukemistossa ilmestyneiden pulp-tarinoiden antologian toimittamisesta kesäkuussa 1989 oli Sadelehdosta mitä houkuttelevin. Antologia Outoja tarinoita 1 ilmestyi elokuussa 1990. Sadelehto oli julkaissut kuitenkin jo saman vuoden maaliskuussa Robert E. Howardin kertomuksia kokoelmassa Conan ja demonit. 
Kesällä 1992 Kustannus Oy Jalavan vetäjä Markku Jalava siirtyi WSOY:lle FAN-sarjan toimittajaksi ja Sadelehto lopetti antikvariaatin ryhtyen vapaaksi kirjantoimittajaksi. Hän toimitti FAN-sarjaan yhteensä 15 antologiaa ja kokoelmaa. Hänen viimeinen kirjansa WSOY:lle oli vuonna 1995 julkaistu Paha vieras. Yli 600-sivuinen antologia sisältää valikoiman englantilaisen kauhukirjallisuuden klassikkoja ja on laajin Sadelehdon toimituksista.Sadelehto avusti Tampereen Science Fiction Seura ry:n Porttia 80-luvun lopulta kirjoittaen lehteen kirja-arvioiden ohella useita artikkeleita niin kauhuelokuvien ohjaajista kuin fantasia- ja kauhukirjailijoistakin. Lehden elokuva-arvostelijana hän toimi vuosina 2002–2007 arvioiden satoja genre-elokuvia. Sadelehto on toimittanut seuran Portti-kirjat-sarjaan H. P. Lovecraftin, Ray Bradburyn ja Jack Vancen kertomuksien kokoelmat.Vuonna 2010 Sadelehto toimitti Kustannus Oy Jalavalle kirjan Mustan rannikon kuningatar ja muita Conan-kertomuksia, joka sisältää hänen 90-luvulla toimittamiensa Howard-kokoelmien kertomuksia, sekä Portti-kirjoille Howardin aiemmin suomentamattomia kertomuksia sisältävän Zambebwein kuun.Sadelehto palasi vuosien tauon jälkeen antologiaan, kun Kustannus Oy Jalava julkaisi vuonna 2013 valikoiman nimeltä Lovecraftin lähteillä, jossa on Lovecraftin esikuvien ja hänen seuraajiensa novelleja. Sitä seurannut antologia Wendigo ja muita yliluonnollisia kauhukertomuksia sisältää yhdeksän novellia, joita Lovecraft kiitti kauhugenreä arvioivassa esseessään ”Yliluonnollinen kauhu kirjallisuudessa”.
Sadelehdon muu työ genrekirjallisuuden saralla liittyy Jalavan julkaisemiin H. P. Lovecraftin Koottuihin teoksiin. Hän kirjoitti kuusiosaiseen sarjaan esipuheita ja jälkisanoja kuvaillen niissä 1900-luvun merkittävimmän kauhukirjailijan elämää, tuotantoa ja vaikutusta. Kuudenteen osaan Hautakummun salaisuus sekä muita kertomuksia ja kirjoituksia Sadelehto myös suomensi uudelleen esseen ”Yliluonnollinen kauhu kirjallisuudessa” ja valikoi siihen Lovecraftin The Conservative -lehdessä julkaisemia mielipidekirjoituksia. 
H. P. Lovecraft – Historiallinen seura valitsi Sadelehdon kunniajäsenekseen vuonna 2013. Sadelehdon mukaan häntä yhdistää Lovecraftiin mekanistiseksi materialismiksi kutsuttu elämänfilosofia.

# Toimituksia 

# Antologiat 

Outoja tarinoita 1. Suom. Ulla Selkälä, Ilkka Äärelä ym. Jalavan kauhusarja no. 7. Helsinki: Jalava, 1990. ISBN 951-8954-22-4. 
Outoja tarinoita 2. Suom. Ulla Selkälä ja Ilkka Äärelä. Jalavan kauhusarja no. 12. Helsinki: Jalava, 1990. ISBN 951-8954-51-8. 
Kauhupokkari 1. Suom. Marja Sinkkonen, Markku Sadelehto ja Ilkka Äärelä. Helsinki: Jalava, 1991. ISSN 64.1488-994434-0.
Pimeyden linnake. Suom. Ulla Selkälä, Ilkka Äärelä ja Markku Sadelehto. Jalavan fantasiasarja no. 4. Helsinki: Jalava, 1991. ISBN 951-8954-63-1.
Outoja tarinoita 3. Suom. Ulla Selkälä ym. Jalavan kauhusarja no. 18. Helsinki: Jalava, 1991. ISBN 951-8954-83-6. 
Outoja tarinoita 4. Suom. Matti Rosvall. Jalavan kauhusarja no. 21. Helsinki, Jalava, 1992. ISBN 951-8954-95-X.
Julma on rakkaus. Suom. Sari Kallioinen ja Anita Puumalainen. Jalavan kauhusarja no. 22. Helsinki: Jalava, 1992. ISBN 951-8954-96-8.
Shoredanin kellot. Suom. Ilkka Äärelä. FAN-sarja. Porvoo-Helsinki-Juva: WSOY, 1992. ISBN 951-0-18372-5. 
Kuoleman kirjat 1. Suom. Ulla Selkälä. FAN-sarja. Porvoo-Helsinki-Juva: WSOY, 1992. ISBN 951-0-18377-6.
Outoja tarinoita 5. Suom. Ulla Selkälä ja Ilkka Äärelä. Helsinki: Jalava, 1993. ISBN 951-887-008-X.
Mustan jumalan suudelma. Suom. Ulla Selkälä. FAN-sarja. Porvoo-Helsinki-Juva: WSOY, 1993. ISBN 951-0-18765-8. 
Kuoleman kirjat 2. Suom. Sari Kallioinen, Anita Puumalainen ja Ulla Selkälä. FAN-sarja. Porvoo-Helsinki-Juva: WSOY, 1993. ISBN 951-0-18767-4.
Kuoleman kirjat 3. Suom. Jari Niittylä (Matti Rosvall). Fan-sarja. Porvoo Helsinki Juva: Jalava, 1993. ISBN 951-0-18940-5. 
Tulilintu. Suom. Titia Schuurman. Helsinki: Jalava, 1993. ISBN 951-887-027-6. 
Outoja tarinoita 6. Suomentanut Jari Niittylä (Matti Rosvall). Helsinki: Jalava, 1994. ISBN 951-887-034-9. 
Englantilaiset aaveet. Suom. Sari Kallioinen ja Anita Puumalainen. FAN-sarja. Porvoo-Helsinki-Juva: WSOY, 1994. ISBN 951-0-19413-1. 
Haudantakaisia. Suom. Osmo Saarinen. Helsinki: Jalava, 1994. ISBN 951-887-050-0.
Musta kivi. Suom. Ulla Selkälä ja Ilkka Äärelä. FAN-sarja. Porvoo-Helsinki-Juva: WSOY, 1995. ISBN 951-0-20103-0. 
Suuri hiljaisuus. Suom. Ulla Selkälä ja Ilkka Äärelä. Helsinki: Jalava, 1995. ISBN 951-887-061-6. 
Amerikkalaiset aaveet. Suom. Sari Kallioinen ja Anita Puumalainen. FAN-sarja. Porvoo-Helsinki-Juva: WSOY, 1995. ISBN 951-0-20244-4. 
Paha vieras. Suom. Matti Rosvall. Porvoo-Helsinki-Juva: WSOY, 1996. ISBN 951-0-21013-7.
Lovecraftin lähteillä. Suom. Kaisa Ranta, Nana Sironen ja Ilkka Äärelä. Helsinki: Jalava, 2013. ISBN 978-951-887-466-2. 
Wendigo ja muita yliluonnollisia kauhukertomuksia. Suom. Matti Rosvall. Helsinki: Jalava, 2015. ISBN 978-951-887-512-6.

# Kokoelmat 

Robert E. Howard: Conan ja demonit. Suom. Ulla Selkälä ja Ilkka Äärelä. Jalavan fantasiasarja no. 1. Helsinki: Jalava, 1990. ISBN 951-8954-20-8.
Robert E. Howard: Conan taistelija. Suom. Ulla Selkälä ja Ilkka Äärelä. Jalavan fantasiasarja no. 2. Helsinki: Jalava, 1990. ISBN 951-8954-55-0.
Robert E. Howard: Conan voittaja. Suom. Ilkka Äärelä. Jalavan fantasiasarja no. 6. Helsinki: Jalava, 1991. ISBN 951-8954-85-2.
Robert E. Howard: Yön kuninkaat. Suom. Ulla Selkälä ja Ilkka Äärelä. FAN-sarja. Porvoo-Helsinki-Juva: WSOY, 1992. ISBN 951-0-18371-7.
Ray Bradbury: Varhaiset varjot. Suom. Sari Kallioinen ja Anita Puumalainen. FAN-sarja. Porvoo-Helsinki-Juva: WSOY, 1992. ISBN 951-0-18374-1.
Ray Bradbury: Toiset taivaat. Suom. Sari Kallioinen ja Anita Puumalainen. FAN-sarja. Porvoo-Helsinki-Juva: WSOY, 1993. ISBN 951-0-18760-7.
Robert E. Howard: Kadotuksen kuilu. Suom. Ulla Selkälä. FAN-sarja. Porvoo-Helsinki-Juva: WSOY, 1993. ISBN 951-0-18945-6.
Robert Bloch: Pehmustettu selli ja muita kauhun paikkoja. Suom. Jari Niittylä (Matti Rosvall). FAN-sarja. Porvoo-Helsinki-Juva: WSOY, 1994. ISBN 951-0-19412-3.
H.G. Wells: Punainen huone. Suom. Matti Rosvall. FAN-sarja. Porvoo-Helsinki-Juva: WSOY, 1994. ISBN 951-0-19570-7.
Clark Ashton Smith: Viimeinen hieroglyfi. Suom. Ulla Selkälä ja Ilkka Äärelä. FAN-sarja. Porvoo-Helsinki-Juva: WSOY, 1994. ISBN 951-0-19571-5.
H.P. Lovecraft: Alkemisti ja muita kertomuksia. Suom. Ulla Selkälä ja Ilkka Äärelä. Helsinki: Jalava, 1994. ISBN 951-887-052-7.
H.P. Lovecraft: Vaeltaja unien portilla. Suom. Matti Rosvall. Portti-kirjat no. 1. Tampere: Tampereen Science Fiction Seura, 1997. ISBN 952-5211-01-0.
Ray Bradbury: Huhtikuun noita. Suom. Anita Puumalainen. Portti-kirjat no. 2. Tampere: Tampereen Science Fiction Seura, 1998. ISBN 952-5211-02-9.
Jack Vance: Ihmisen paluu. Suom. Matti Rosvall. Portti-kirjat no. 3. Tampere: Tampereen Science Fiction Seura, 1999. ISBN 952-5211-03-7.
Robert E. Howard: Mustan rannikon kuningatar ja muita Conan-kertomuksia. Suom. Ulla Selkälä ja Ilkka Äärelä. Helsinki: Jalava, 2010. ISBN 978-951-887-421-1.
Robert E. Howard: Zambebwein kuu. Suom. Matti Rosvall. Portti-kirjat no. 8. Tampere: Tampereen Science Fiction Seura, 2010. ISBN 978-952-5211-08-5.

# Muut 

Lovecraft, H. P.: H. P. Lovecraftin kootut teokset 1. Kuiskaus pimeässä ja muita kertomuksia. Suom. Ulla Selkälä & Ilkka Äärelä, Osmo Saarinen. Helsinki: Jalava, 2009. ISBN 978-951-887-410-5. Esipuhe ynnä novellit ”Kammottu talo” antologiasta Outoja tarinoita 4, ”Arthur Jermyn” antologiasta Haudantakaisia, ”Rotat seinissä” antologiasta Outoja tarinoita 1 ja ”Hautaholvissa” antologiasta Kauhupokkari 1.

H.P. Lovecraft: Kootut teokset 2: Varjo menneisyydestä ja muita kertomuksia. Suom. Ulla Selkälä ja Ilkka Äärelä. Helsinki: Jalava, 2010. ISBN 978-951-887-419-8.Esipuhe

H.P. Lovecraft: Kootut teokset 3: Vaaniva pelko ja muita kertomuksia. Suom. Ulla Selkälä ja Ilkka Äärelä. Helsinki: Jalava, 2011. ISBN 978-951-887-437-2.Esipuhe ynnä kokoelma Alkemisti ja muita kertomuksia sellaisenaan.

H.P. Lovecraft: Kootut teokset 4: Hautausmaan kauhu ja muita kertomuksia. Suom. Ilkka Äärelä, Matti Rosvall, Sari Kallioinen ja Anita Puumalainen. Helsinki: Jalava, 2012. ISBN 978-951-887-452-5.Esipuhe ynnä novelli Öinen meri antologiasta Amerikkalaiset aaveet.

H.P. Lovecraft: Kootut teokset 5: Siivekäs kuolema ja muita kertomuksia. Suom. Matti Rosvall ja Ilkka Äärelä. Helsinki: Jalava, 2013. ISBN 978-951-887-473-0.Esipuhe ynnä kolme novellia kokoelmasta Vaeltaja unien portilla ja Yigin lapset antologiasta Outoja tarinoita 4.

H.P. Lovecraft: Kootut teokset 6: Hautakummun salaisuus sekä muita kertomuksia ja kirjoituksia. Suom. Matti Rosvall ja Markku Sadelehto. Helsinki: Jalava, 2014. ISBN 978-951-887-500-3.Esipuhe ja Jälkisanat ynnä suomennokset Yliluonnollinen kauhu kirjallisuudessa ja Muutamia merkintöjä mitättömyydestä. Sivulla 340 virheellisesti mainitun artikkelin Huomioita kauhutarinoiden kirjoittamisesta suomentaja on Matti Rosvall.

# Palkinnot ja tunnustukset 

2013 H.P. Lovecraft – Historiallinen Seura ry:n kunniajäsen
2018 H.P. Lovecraft - Historiallinen Seura ry:n ensimmäinen Kuiskaus-palkinto "uraauurtavasta antologistin työstä, joka on raivannut tietä kauhukulttuurille Suomessa"

# Apurahoja 

Oulun läänin taidetoimikunnan työskentelyapuraha 1995
Oulun läänin taidetoimikunnan kohdeapuraha 1998

# Lähteet 

# Kirjallisuutta 

Aitio, Tommi: Ikikapinallinen Markku Sadelehto on toimittanut yli 30 kauhuantologiaa: ”Hulluna ne minua täällä pitävät”. Helsingin Sanomat 26.4.1997.
Hinkkanen, Juhani: Haluan puhua kuolemasta: Haastateltavana Markku Sadelehto. Kosmoskynä 4/1992.
Kiuru, Arto: Mielen synkissä kellareissa. Kaleva 19.8.2011.
Korhonen, Marko: Kauhun genren esittelijä Sadelehto moittii yliopistoja: Suomessa tutkijat pelkäävät kavereiden pilkkaa. Pohjolan Sanomat 5.1.1994.
Nisula, Tanja: Genrekirjallisuus: Harrastus, joka muuttui työksi. Koti-Kajaani 1.4.1992.
Portinaukossa Markku Sadelehto. Portti 4/1989.
Riikonen, Marika: Lama-aika herättää möröt: Kauhukirjallisuus elää uutta voimakautta. Markkinoilla on sekä klassikkoja että tuoretta mättöä. Hämeen Sanomat 31.10.2014.
Toiminen, Marjaana: ”Vastauksia ajan ärsykkeisiin tietoisuuden ja alitajunnan rajoilta”: Kauhuelokuva urbaani tuote. Kainuun Sanomat 23.8.1989.
Tuhkanen, Juho-Antti: Sivullisten taidetta. Kaleva 12.3.1995.
Väänänen, Jukka: Pessimismin taide kiehtoo nykylukijaa: Kauhukirjallisuus venyttää rajojaan. Demari 15.5.1991.
