
## Κομεντίολος (αδελφός του Φωκά)

O Κομεντίολος (πέθανε 610/611) ήταν αδελφός του βυζαντινού αυτοκράτορα Φωκά (βασίλεψε 602-610).
Τίποτα δεν είναι γνωστό από την πρώιμη ζωή του εκτός από το ότι ήταν γιος της Δομεντζίας, μαζί με τον Φωκά και τον μετέπειτα magister officiorum Δομεντζίολο. Ανυψωμένος από τον Φωκά στο αξίωμα του πατρικίου και τη θέση του magister militum, ήταν υπεύθυνος για τον ανατολικό στρατό της Βυζαντινής Αυτοκρατορίας που αντιμετώπιζε την Περσική Αυτοκρατορία των Σασσανιδών όταν ο Φωκάς ανατράπηκε και εκτελέστηκε από τον Ηράκλειο (β. 610-641) το 610.Ο Κομεντίολος αρνήθηκε να αναγνωρίσει την ανάρρηση του Ηράκλειου, και, φέρνοντας πίσω τα στρατεύματα στις χειμερινές βάσεις του στην Άγκυρα, σκόπευε να επιτεθεί στην Κωνσταντινούπολη και να εκδικηθεί το θάνατο των αδελφών του Φωκά και Δομεντζίολο. Ο Ηράκλειος έδωσε χάρη στον ανιψιό του, τον γιο του Δομεντζίολου (ονομαζόταν επίσης Δομεντζίολος), και έστειλε το σεβαστό πρώην στρατηγό Φιλιππικό ως απεσταλμένο. Ο Κομεντίολος φυλάκισε τον Φιλιππικό και απείλησε να τον εκτελέσει, αλλά ο ίδιος δολοφονήθηκε από τον πατρίκιο Ιουστίνο (τέλη του 610 ή 611). Η εξέγερση, και μαζί με αυτή μια σοβαρή απειλή για την ακόμη επισφαλή διατήρηση του Ηράκλειου στην εξουσία, πέθανε μαζί του.

# Παραπομπές 

# Πηγές 

Martindale, John Robert; Jones, Arnold Hugh Martin; Morris, J., επιμ. (1992). The Prosopography of the Later Roman Empire. III: A.D. 527–641. Cambridge, United Kingdom: Cambridge University Press. ISBN 978-0-521-20160-5. 
Kaegi, Walter Emil (1981). Byzantine Military Unrest, 471–843: An Interpretation. Amsterdam, The Netherlands: Adolf M. Hakkert. ISBN 90-256-0902-3.
