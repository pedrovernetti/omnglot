
## Olipa kerran elämä (albumi)

Olipa kerran elämä (ransk. Il était une fois... la vie) on Albert Barillén ohjaama ranskalainen animaatiosarja, joka valmistui vuonna 1986. Olipa kerran... -sarjan kolmannessa osassa käydään ihmiskeho perusteellisesti läpi. Tutuksi tulevat muun muassa solujen, aivojen sekä sydämen toiminta.
Sarja muistuttaa paljon edeltäjäänsä Olipa kerran avaruus -sarjaa. Esimerkiksi lymfosyyttipoliisien Pikku-Lassin ja Psin univormut ja sotilasarvot ovat samat kuin edeltäjäsarjankin lopussa. Lisäksi viimeisen jakson lopussa on viittaus Suureen tietokoneeseen.
Suomenkielisen version on tuottanut Yle Import vuonna 1988, ja se esitettiin ensimmäisen kerran samana vuonna. Sarjassa on 26 jaksoa, joiden yhteiskesto on 13 tuntia. Yksi jakso kestää noin 26 minuuttia. Vuonna 2004 jaksot julkaistiin DVD-versiona. Suomenkielisessä versiossa äänenä ovat Jarmo Heikkinen, Seppo Kolehmainen ja Maria Salo. Suomessa sarjan jaksoja on julkaistu myös suomeksi puhutuilla VHS-kaseteilla. Näiden julkaisujen dubbauksista vastasi Golden Voice Oy.
Sarjan tunnusmusiikki on Sandra Kimin kappale ”La vie”.

# Jaksot 

Mikä on solu
Elämän alku
Kehon terveyspoliisit
Luuydin
Veri
Verihiutaleet
Sydän
Hengitys
Aivot
Hermosolut
Silmä
Korva
Iho
Suu ja hampaat
Ruoansulatus
Maksa
Munuaiset
Imusuonisto
Luusto
Lihakset ja rasva
Myrkylliset aineet
Rokotteet
Hormonit
Elämän kiertokulku
Uusiutuminen
Elämä jatkuu
