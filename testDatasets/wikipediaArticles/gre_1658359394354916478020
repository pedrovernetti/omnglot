
## Εύα Φάμπα

Η Εύα Φάμπα (Ιούνιος 1964) είναι Ελληνίδα κιθαρίστρια. 

# Βιογραφία 

Γεννήθηκε στην Αθήνα τον Ιούνη του 1964. Πατέρας της ήταν ο συνθέτης Δημήτρης Φάμπας. Σπούδασε στο Εθνικό Ωδείο, κιθάρα με καθηγητή τον Δ. Φάμπα και ανώτερα θεωρητικά με τον συνθέτη Δημήτρη Δραγατάκη. Εμφανίζεται ως σολίστ κιθάρας από ηλικίας 12 ετών και έχει δώσει εκατοντάδες ρεσιτάλ στην Ελλάδα και σε περισσότερες από 25 χώρες. Έχει εμφανιστεί στο ραδιόφωνο και την τηλεόραση. Έχει συνεργαστεί με τη Συμφωνική Ορχήστρα της Ρωσίας, τη Μοσχοβίτικη Ορχήστρα ARCO, τη Συμφωνική UAEH του Μεξικού, το σύνολο εγχόρδων της ΚΟΑ, τη Συμφωνική Καλαμαριάς, τη Συμφωνική Ορχήστρα του Δήμου Αθηναίων κ.ά. Έχει συνεργαστεί με την Ένωση Ελλήνων Μουσουργών, το Ελληνικό Συγκρότημα Σύγχρονης Μουσικής του Θ. Αντωνίου. Έχει τιμηθεί με α΄ βραβείο και χρυσό μετάλλιο οτον 16ο Διεθνή Διαγωνισμό Κιθάρας της Ακαδημίας Κιθάρας του Μιλάνου, με μετάλλια των Δήμων Αθηναίων και Μιλάνου, από το Ινστιτούτο Κουλτούρας του Περού κ.ά. Παράλληλα είναι συγγραφέας και επιμελείται μουσικών εκδόσεων, δίνει διαλέξεις και σεμινάρια σε όλο τον κόσμο. Τον Οκτώβριο του 1999, με πρωτοβουλία της ιδρύθηκε ο Σύλλογος Φίλων της Κιθάρας Δημήτρης Φάμπας στον οποίο είναι πρόεδρος. Είναι επίσης μέλος του Εθνικού Συμβουλίου Μουσικής.

# Δισκογραφία 

EVA FAMPAS plays FAMPAS, AULIA AA69001- 2005Mε έργα για κιθάρα του Δημήτρη Φάμπα

ΕΥΑ ΦΑΜΠΑ κιθάρα , A guitar portrait of fantasy , wave music 124-2 2002Με εργα των: J.RODRIGO,N.COSTE,L.BROUWER,J.MALATS,J.ALBENIZ,Ν.PAGANINI,A.BARRIOS, J.GUIMARAES,Δ.ΦΑΜΠΑ,K.TZΩΡΤΖΙΝΑΚΗ.

ΕΥΑ ΦΑΜΠΑ κιθάρα. (wave music 116-2) 2000Με έργα των: FR.TARREGA, F.SOR, H.VILLA-LOBOS.

ΕΡΓΑ ΕΛΛΗΝΩΝ ΣΥΝΘΕΤΩΝ. ΕΥΑ ΦΑΜΠΑ κιθάρα, (MOTIVO 1022) 1986Έργα για κιθάρα του ΔΗΜΗΤΡΗ ΦΑΜΠΑ

# Πηγή 

Βιογραφική Εκυκλοπαίδεια του Νεωτέρου Ελληνισμού 1830-2010 - Αρχεία Ελληνικής Βιογραφίας, Εκδόσεις Μέτρον, τόμος Γ΄

# Διαδικτυακοί τόποι 

Εύα Φάμπα
AULIA
wave music
Yiu-kwong Chung
Αndersen Viana
Σύλλογος Φίλων της Κιθάρας Δημήτρης Φάμπας
