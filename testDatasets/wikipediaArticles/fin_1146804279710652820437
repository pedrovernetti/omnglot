
## Hannah Macleod

Hannah Louise Macleod (s. 9. kesäkuuta 1984 Boston) on brittiläinen, maajoukkuetasolla myös Englantia edustanut maahockeypelaaja ja olympiavoittaja.Macleod voitti Ison-Britannian maajoukkueessa olympiakultaa Rio de Janeirossa 2016 sekä saavutti olympiapronssia Lontoossa 2012. Englannin maajoukkueen pelaajana Macleod on saavuttanut MM-pronssia vuonna 2010. Champions Trophyssa saavutuksina on hopeaa vuonna 2012 Ison-Britannian joukkueessa ja pronssia vuonna 2010 Englannin joukkueessa. EM-kilpailuissa hän on voittanut kultaa vuonna 2015 ja saavuttanut hopeaa vuonna 2013 sekä pronssia vuosina 2007, 2009 ja 2011. Kansainyhteisön kisoissa hän on saavuttanut pronssia vuonna 2010.Macleod on pelannut Englannin maajoukkueessa 88 maaottelua ja tehnyt niissä kymmenen maalia. Ison-Britannian joukkueessa hän on esiintynyt 65 kertaa ja tehnyt kahdeksan maalia. Pelipaikaltaan hän on hyökkääjä.

# Lähteet 

