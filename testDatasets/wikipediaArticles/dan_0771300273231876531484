
## Vestmanna

Vestmanna eller Vestmannahavn er en bygd på det nordvestlige Streymoy på Færøerne. 
Bygdens navn blev i sin ældst kendte udgave skrevet í Vestmannahøfn, hvilket er fundet to gange mellem 1350 og 1400. En "vestmand" var i oldnordisk tid i almindelighed en mand fra Irland; mange mener også, at de første indbyggere i Vestmannahavn må have været keltisktalende. Arni Thorsteinsson argumenterer dog på Vestmanna kommunes hjemmeside for, at de i stedet sandsynligvis var norrønttalende efterkommere i anden eller tredje led efter nordboere, som havde emigreret til Irland, Skotland eller nogle af øerne ud for Skotland.Vestmanna fik økonomisk betydning i 1839, da den kongelige danske monopolhandel åbnede en filial for Streymoy og Vágar. Fra midten af det 19. århundrede var landbrug og fårehold de vigtigste erhverv. Da monopolhandelen blev afskaffet i 1856, kom der gang i udviklingen, man startede handelsvirksomhed og købte fiskebåde, slupper, i England for at drive færøsk fiskeri i havet omkring Færøerne.
1897 byggedes et skibsværft, som nu er en afdeling af værftet i Tórshavn. Der bygges ingen skibe, men kun mindre reperationer.
Før undervandstunnelen mellem øerne Streymoy og Vágar, Vágartunnelen, blev indviet i december 2002 var der fra Vestmanna færgeforbindelse til Oyragjógv på Vágar.
Vestmannas erhvervsliv består bl.a. af fiskerihøjskole, filetfabrik, en moderne fiskeflåde, lakseopdræt, typehusfabrik, plastikfabrik, maskinfabrik, reparationsværft og turisme.
Siden 1953 har Vestmannas vandkraftværker produceret elektricitet. Over byen ligger der fire dæmninger, og herfra ledes vandet gennem store rør ned til de tre kraftværker. I det ene tilfælde bruges vandet to gange, idet det efter at være løbet igennem det ene kraftværk midtvejs på fjeldet, ledes ud i en inddæmmet sø og videre til et kraftværk nede i bygden.
Fra Vestmanna arrangerer to firmaer sejlture ud til Vestmannabjørgini, der er et klippelandskab med stejle fuglefjelde, dybe grotter og fritstående klipper lidt nord for byen.
I midten af 1800-tallet begyndte man at trække et net tværs over fjorden ved Grindefangst, for at forhindre hvalerne i at undslippe, efter at de var jaget ind i fjorden. Men i dag er dette dog ikke aktuelt, da man har forbedret stranden, hvor hvalerne kan jages op og aflives i løbet af sekunder.

Den første telefonlinie på Færøerne blev ebleret mellem Tórshavn og Vestmanna.
Vestmanna har en sportsklub, som hedder VÍF (Vestmanna Ítróttarfelag). De er aktive indenfor håndbold, kaproning og badminton.

# Eksterne henvisninger 

Kommunens hjemmeside
Fiskerihøjskolen (færøsk)
www.faroeislands.dk
Med båd til fuglefjeldene ved Vestmannabjørgini
Med båd til fuglefjeldene ved Vestmannabjørgini

# Kilder 

# Billeder 

