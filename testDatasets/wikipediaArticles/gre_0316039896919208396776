
## Κόλπος της Τεργέστης

Ο Κόλπος της Τεργέστης (ιταλ.Golfo di Trieste, σλοβ.Tržaški zaliv, κροατ.Tršćanski zaljev) είναι ένας κόλπος της Αδριατικής θάλασσας, ο οποίος εκτείνεται από το νησί Γκράντο της ιταλικής επαρχίας της Γκορίτσια μέχρι τη Σαβούντρια της Κροατίας, πολύ κοντά στην πόλη Πιράν της Σλοβενίας. Ο κόλπος έχει έκταση περίπου 550 τ.χλμ, με μέσο βάθος 16 μ. και μέγιστο περίπου 25 μ. Η είσοδος του κόλπου έχει πλάτος 21 χιλιόμετρα. Η ακτή είναι σχετικά χαμηλή με αμμώδης βυθό στα δυτικά ενώ το υπόλοιπο τμήμα της ακτής εμφανίζει ως επί το πλείστον ανάγλυφο απότομο και βραχώδες, καθώς βρίσκεται κοντά στο καρστικό οροπέδιο. Στο ιταλικό τμήμα του κόλπου της Τεργεστης χύνεται ο ποταμός Ιζόντσο και ο ποταμός Τιμάβο ενώ στο σλοβένικο τμήμα οι ποταμοί Ριτζάνα και Ντραγκόνια. Η πόλη της Τεργέστης βρίσκεται στο εσωτερικό και ανατολικό τμήμα του κόλπου ενώ τα άλλα μεγάλα αστικά κέντρα με θέα στον κόλπο είναι το Μονφαλκόνε, το Ντουίνο και η Μούτζα στην Ιταλία και το Κόπερ, η Ίτζολα και το Πιράν στη Σλοβενία .

# Παραπομπές 

