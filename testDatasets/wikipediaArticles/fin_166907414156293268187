
## Rudolf Stammler

Rudolf Stammler (19. helmikuuta 1856 Alsfeld, Saksa – 25. huhtikuuta 1938 Wernigerode, Saksa) oli saksalainen oikeusoppinut ja oikeusfilosofi. Hän toimi professorina Marburgissa 1882–1884, Gießenissä 1884, Hallessa 1885–1916 ja Berliinissä 1916–1923.
Stammler oli uuskantilaisuuden edustaja, joka uudisti maansa systemaattisen oikeusfilosofian. Toisin kuin monet muut aikansa oikeusfilosofit, hän etsi parasta mahdollista tapaa mukauttaa lait yhteiskuntaan. Hän katsoi, ettei tapa ollut muuttumaton, vaan kuvasti kulloisenkin hetken yhteiskunnallisen yhteisymmärryksen astetta. Stammlerin mukaan ei ollut olemassa aina ja kaikkialla oikeudenmukaista oikeuden sisältöä, vaan se saattoi jonain hetkenä muuttua epäoikeudenmukaiseksi inhimillisten halujen ja yhteiskunnan muuttuessa.

# Teoksia 

Praktische Pandektenübung für Anfänger, 1893
Die Lehre von dem richtigen Recht, 1902
Theorie der Rechtswissenschaft, 1911
Lehrbuch der Rechtsphilosophie, 1922Hänen teoksiaan ei ole suomennettu.

# Lähteet 

Uusi tietosanakirja, Tietosanakirja oy 1960–1966
The New Encyclopædia Britannica, Encyclopædia Britannica 2003, ISBN 0-85229-961-3
Ari Hirvonen: Oikeuden käynti, sivu 206
