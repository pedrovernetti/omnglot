
## Frida Zachariassen

Frida Zachariassen (født í Klaksvík 24. september 1912, død 1992) var en færøsk kunstmaler. Hun opholdt sig i Danmark i seks år og Newcastle i syv måneder.

# Karriere som kunstmaler 

Frida Zachariassen var på mange måder en ener i efterkrigstidens færøske kunst. På den ene side var hun kvinde, der havde civilt arbejde i en lokal sparekasse, og på den anden side var hun en produktiv maler, der også skrev og udgav bøger om kunst og kunstteori. Hun rejste en del til kunstmuseer rundt omkring i Europa, hvor hun studerede andres kunst. Hun malede om det daglige liv i Klaksvík og omegn, og mange af motiverne skildrer navngivne steder og personer. Hun malede i en en abstrakt geometrisk stil med en tiltagende skematisk stramhed i både form, linje og farve, hvor landskaber og mennesker opløses og sættes sammen på ny som firkanter og trekanter, med den blå farve iscenesat af skarpe kontraster. Hun malede mennesket i naturen, hviklet også gør hende speciel i forhold til andre samtidige færøske kunstnere. Nogle temaer i hendes malerier er f.eks. kvinderne ordner fisk, og mændene klargør både, losser, slagter grind, høster, røgter får eller vandrer i fjeldet.

# Bibliografi 

I 1978 fik hun udgivet børnebogen "Tá ið Jón vaks upp 20-30 árini", i 1979 bogen "Barnaár 1979" og "Brún og brá" og i 1980 "Strev í málrøkt".
I 1986 udgav hun en bog om sin far med titlen Jógvan í Grótinum, 1871-1957: hansara tíð lýst burtur úr dagbóksbløðum og skjølum.

# Referencer 

# Eksterne henvisninger 

Færøske frimærker - Kunst: Frida Zachariassen
Frida Zachariassen på Kunstindeks Danmark/Weilbachs Kunstnerleksikon
