
## Θάνατοι τον Ιούλιο του 2017

Θάνατοι το 2017 : Ιανουάριος - Φεβρουάριος - Μάρτιος - Απρίλιος - Μάιος - Ιούνιος - Ιούλιος - Αύγουστος - Σεπτέμβριος - Οκτώβριος - Νοέμβριος - Δεκέμβριος

# 1 Ιουλίου 

Ίμπρα Αγκμπό, 30, ποδοσφαιριστής και προπονητής από το Καμερούν (εθνική Ισημερινής Γουινέας 2011).
Ζοζέφ Κεκέ, 90, πολιτικός από το Μπενίν, υπουργός Δικαιοσύνης (1960-63).
Φελίπε Ουάρτε, 88, Ισπανός μηχανικός αυτοκινήτων, ο πρώτος επιχειρηματίας που απήχθη από την ΕΤΑ.
Μητροπολίτης Παύλος Σαλίμπα, 77, Μητροπολίτης Αυστραλίας και Νέας Ζηλανδίας (από το 1999).
Αγιάν Σαντάκοφ, 55, Βούλγαρος ποδοσφαιριστής (Λοκομοτίβ Πλόβντιβ 1978-89 και 1992-93, εθνική Βουλγαρίας 1981-91, που έλαβε μέρος στο Παγκόσμιο Κύπελλο Ποδοσφαίρου 1986) και προπονητής (Λοκομοτίβ Πλόβντιβ 2006-07 και 2008-09), από ALS.

# 2 Ιουλίου 

Μίνως Κυριακού, 75, Έλληνας εφοπλιστής, ιδρυτής (1989) και ιδιοκτήτης του ΑΝΤ1, πρόεδρος της Ελληνικής Ολυμπιακής Επιτροπής (2004-09), από προβλήματα υγείας.
Βλαντίμιρ Μαλανιούκ, 59, Ουκρανός γκραντ μάστερ του σκακιού (1987).
Λίμπι Άντλερ Μέιτζες, 93, Αμερικανός θεατρικός παραγωγός (Thoroughly Modern Millie, Enchanted April, Swing!), από μυοκαρδιακό έμφραγμα.
Δημήτρης Παπανικολάου, 80, δήμαρχος Άργους (1987-98).
Κρις Ρόμπερτς, 73, Γερμανός τραγουδιστής (Eurovision 1985- εκπροσώπησε το Λουξεμβούργο ως μέλος σεστέτου και ήρθε στην 13η θέση).

# 3 Ιουλίου 

Πάολο Βιλάτζο, 84, Ιταλός συγγραφέας και ηθοποιός (Ugo Fantozzi), από επιπλοκές διαβήτη.
Τζον Σεμπάνα Κιζίτο, 83, Ουγκαντέζος πολιτικός, δήμαρχος της Καμπάλα (1999–2006).
Ενρίκε Μεντίνα Καρέιρα, 85, Πορτογάλος νομομαθής και οικονομολόγος, υπουργός Οικονομικών (1976–78).
Μιχάλης Σετάτος, 88, Έλληνας γλωσσολόγος, ομότιμος καθηγητής του ΑΠΘ.
Νίκος Χρυσικόπουλος, 99, Έλληνας εφοπλιστής, σύζυγος της Ρίκας Διαλυνά.
Παύλος Ψωμιάδης, 78, Έλληνας επιχειρηματίας, πρώην μεγαλομέτοχος της εταιρείας "Ασπίς".

# 4 Ιουλίου 

Κώστας Α. Μουντάκης, 81, Έλληνας συνδικαλιστής, πρόεδρος του Κισαμικού (1974-98), πρόεδρος του Δημοτικού Συμβουλίου Κισάμου (2002-06) και Αντινομάρχης Χανίων (1997).
Κώστας Μπακούρης, 81, Έλληνας πρόεδρος του ΔΣ Σωληνουργεία Κορίνθου, διευθύνων σύμβουλος του "Αθήνα 2004" (1996).
Τζον Μπλάκγουελ, 43, Αμερικανός ντράμερ της φανκ και της τζαζ (Πρινς), από εγκεφαλικό όγκο.
Ντουθούκο Ραντέμπε, 22, Νοτιοαφρικανός ποδοσφαιριστής (Eupen), σκοτώνεται σε τροχαίο δυστύχημα.
Γιώργος Φίλης, 72, Έλληνας πρωτοπόρος των κρυστάλλων αυτοκινήτου στην Ελλάδα (τη δεκαετία του '60), από ανακοπή καρδιάς.

# 5 Ιουλίου 

Πιερ Ανρί, 89, Γάλλος συνθέτης, πρωτοπόρος της ηλεκτρονικής μουσικής, γνωστός και ως ο "παππούς της τέκνο".
Χοακίν Ναβάρο-Βαλς, 80, Ισπανός δημοσιογράφος, διευθυντής του γραφείου Τύπου της Αγίας Έδρας (1984–2006).

# 6 Ιουλίου 

Χόκαν Κάρλκβιστ, 63, Σουηδός παγκόσμιος πρωταθλητής της μοτοσυκλέτας, (1979 στα 250cc, 1983 στα 500cc).
Έκτορ Καρντόνα, 81, αθλητικός παράγοντας από το Πουέρτο Ρίκο, πρόεδρος της Ολυμπιακής Επιτροπής του Πουέρτο Ρίκο (1991–2008), από καρκίνο.
Φώτης Πλευρίτης, 48, Έλληνας αθλητής του μπόντι μπίλντινγκ, με διακρίσεις στην Ελλάδα και στο εξωτερικό.
Χάιντς Σνάιτερ, 82, Ελβετός ποδοσφαιριστής (εθνική Ελβετίας 1957-66, Παγκόσμια Κύπελλα 1962, 66).

# 7 Ιουλίου 

Πιερέτ Μπλοκ, 89, Γαλλοελβετή καλλιτέχνιδα της αφηρημένης τέχνης.
Κένεθ Σίλβερμαν, 81, Αμερικανός βιογράφος, βραβευμένος με Πούλιτζερ (1985).

# 8 Ιουλίου 

Νέλσαν Έλις, 39, Αμερικανός ηθοποιός (True Blood, Get on Up, Elementary), επιπλοκές από καρδιακή ανεπάρκεια.
Έλσα Μαρτινέλι, 82, Ιταλίδα ηθοποιός (Ντονατέλα) και μοντέλο.
Τζόζεφ Όλε Ενκεϊσέρι, 67, Κενυάτης πολιτικός, βουλευτής (2002–14), υπουργός Εσωτερικής Ασφαλείας και Συντονισμού (από το 2014).
Ρόι Ρίτσαρντς, 33, ποδοσφαιριστής από τον Άγιο Βικέντιο (εθνική Αγίου Βικεντίου και Γρεναδίνων 2008-16), σκοτώνεται από πυρά.
Ράντι Σελ, 64, Αμερικανός ηθοποιός μεταγλωττίσεων (The Walking Dead), σε δυστ'υχημα στη διάρκεια ακροβατικών στον ουρανό.

# 9 Ιουλίου 

Ρομπέρ Βιγκουρού, 94, Γάλλος πολιτικός, δήμαρχος Μασσαλίας (1986–95) και γερουσιαστής (1989–98).
Νίκος Κατζουράκης, Έλληνας γιατρός, δήμαρχος Κισάμου Χανίων (1991-98).
Τώνης Κωσταγιόλας, 86, Έλληνας αθλητής του κρίκετ και παράγοντας, πρώτος πρόεδρος της Επιτροπής Κρίκετ.
Γουόλι Μπαρ, 91, Αμερικανός ηθοποιός μεταγλωττίσεων και σκηνοθέτης (The Transformers, Jem , Spider-Man).
Αντόν Νόσικ, 51, Ρώσος συγγραφέας και επιχειρηματίας του Διαδικτύου, από έμφραγμα του μυοκαρδίου.
Αντόλφο Ταϊλαρντάτ, 83, διπλωμάτης από τη Βενεζουέλα, πρόεδρος του Συμβουλίου Ασφαλείας των Ηνωμένων Εθνών (1993).

# 10 Ιουλίου 

Εζέν Κοφί Κουαμέ, 29, ποδοσφαιριστής από την Ακτή Ελεφαντοστού (Εγκιρντιρσπόρ από το 2015), από καρδιακή προσβολή έπειτα από αγώνα.
Ιζαμπέλ Σαντογιάν, 89, Γαλλίδα ηθοποιός αρμενικής καταγωγής (Les fantômes du chapelier, Mayrig, Irreplaceable).

# 11 Ιουλίου 

Κώστας Δούκας, 88, ο μακροβιότερος δήμαρχος Μήθυμνας (1975-90).
Εβζέν Κολάρ, 67, Τσέχος παραγωγός του κινηματογράφου (Never Say Never Again, Surf Ninjas, Inferno).
Γκερτ Τρινκλάιν, 68, Γερμανός ποδοσφαιριστής (Άιντραχτ Φρανκφούρτης 1968-78), κυπελλούχος Γερμανίας (1974, 75), από λευχαιμία.
Αμπντουλά Χαγιαγέι, 36, Παραολυμπιονίκης αθλητής από τα Ηνωμένα Αραβικά Εμιράτα, από τραυματισμό στο κεφάλι.
Φικρέτ Χακάν, 83, βραβευμένος Τούρκος ηθοποιός του κινηματογράφου (Revenge of the Snakes, Borrowed Bride, Battal Gazi Destanı), από καρκίνο του πνεύμονα.

# 12 Ιουλίου 

Βασίλειος Κουκουβίνος, 79, Έλληνας πολιτικός, ο οποίος διετέλεσε δήμαρχος Ιλίου Αττικής (1983-2006).
Γκέριτ Μπρακς, 84, Ολλανδός πολιτικός, υπουργός Γεωργίας, Φύσης και Αλιευμάτων (1980–81, 1982–90) και υπουργός Παιδείας και Επιστημών (1989), πρόεδρος της Γερουσίας (2001–03).

# 13 Ιουλίου 

Fresh Kid Ice, 53, Αμερικανός ράπερ (2 Live Crew).
Αμπντούλ Ραχμάν μπιν Αμπντουλαζίζ αλ Σαούντ, 85 ή 86, γιος του Ιμπν Σαούντ, πρώην αναπληρωτής υπουργός Άμυνας και Αεροπορίας.
Τάκης Καβουρόπουλος, πρώτος γενικός διευθυντής της Ένωσης Θεσμικών Επενδυτών.
Γιάννης Καλατζής, 74, Έλληνας τραγουδιστής ("Παποράκι", "Τζαμάικα").
Λιου Σιαομπό, 61, Κινέζος συγγραφέας και ακτιβιστής για τα ανθρώπινα δικαιώματα, τιμημένος με Νόμπελ Ειρήνης (2010), από πολυοργανική ανεπάρκεια λόγω καρκίνου στο ήπαρ.

# 14 Ιουλίου 

Ντέιβιντ Ζαμπλιντόφσκι, 37, Αμερικανός μπασίστας (Adrenaline Mob, Trans-Siberian Orchestra, Jeff Scott Soto), σκοτώνεται σε τροχαίο δυστύχημα.
Μαριάμ Μιρζακχανί, 40, καθηγήτρια του Πανεπιστημίου Στάνφορντ των ΗΠΑ, βραβευμένη με το Μετάλλιο Φιλντς, από καρκίνο του μαστού.
Πέδρο Ρίχτερ Πράδα, 96, Περουβιανός πολιτικός, πρωθυπουργός (1979–80).

# 15 Ιουλίου 

Μάρτιν Λάνταου, 89, Αμερικανός ηθοποιός του κινηματογράφου, βραβευμένος με Όσκαρ β΄ ανδρικού ρόλου για την ταινία "Εντ Γουντ" (1994) και με Χρυσή Σφαίρα β΄ αντρικού ρόλου (1988, 94).
Κώστας Μουρσελάς, 85, Έλληνας πεζογράφος και θεατρικός συγγραφέας.
Αν Μπάτιμερ, 78, Ιρλανδή γεωγράφος, πρόεδρος της Διεθνούς Γεωγραφικής Ένωσης (2000–04), βραβευμένη με το αποκαλούμενο και Νόμπελ της Γεωγραφίας (.
Γιόζεφ Χάμερλ, Αυστριακός ποδοσφαιριστής (Βίνερ Σπορτ-Κλουμπ 1956-61, εθνική Αυστρίας 1958-62 / Παγκόσμιο Κύπελλο 1958), πρωταθλητής Αυστρίας (1958, 59).

# 16 Ιουλίου 

Wilfried, 67, Αυστριακός τραγουδιστής ("Lisa Mona Lisa"), εκπρόσωπος της χώρας του στον διαγωνισμό τραγουδιού της Eurovision (1988), από καρκίνο.
Ρόλαντ Καζιμίρο, 66, Αμερικανός κιθαρίστας (The Brothers Cazimero).
Τρέβορ Μπάξτερ, 84, Βρετανός ηθοποιός (Doctor Who, Maelstrom, Sky Captain and the World of Tomorrow) and playwright.
Ζιμπέκ Νουκέεβα, 22, Κιργίζια καλλονή, Μις Κιργιζία (2013).
Τζορτζ Α. Ρομέρο, 77, Αμερικανοκαναδός σκηνοθέτης και σεναριογράφος του κινηματογράφου (Η Νύχτα των Ζωντανών Νεκρών, Dawn of the Dead, Creepshow), από καρκίνο των πνευμόνων.

# 17 Ιουλίου 

Κωνσταντίνος Θανόπουλος, 80, Έλληνας δικηγόρος και πολιτικός, Νομάρχης Ξάνθης (1975-79, 1989-90) και Νομάρχης Αιτωλοακαρνανίας (1979-82).
Πίτερ Ντάτσερτ, 63, Αμερικανός μουσικός, ντράμερ του συγκροτήματος Tuxedomoon.

# 18 Ιουλίου 

Ναξ Γκαλό, 85, Γάλλος ακαδημαϊκός , ιστορικός και πολιτικός.

# 19 Ιουλίου 

Μιγκέλ Μπλέσα, 69, Ισπανός τραπεζίτης, πρόεδρος της Κάχα Μαδρίδ (1996–2009), αυτοκτονία με σφαίρα.
Μπαρμπαρά Ουελντένς, 35, Γαλλίδα τραγουδίστρια, από ανακοπή καρδιάς.
Εβελίν Προυβόστ, 78, Γαλλίδα επιχειρηματίας και ιδρύτρια του ομίλου μέσων μαζικής ενημέρωσης Marie Claire, από πτώση.

# 20 Ιουλίου 

Μοχάμεντ Σαΐντ αλ Κατέμπ, 82, Τυνήσιος στρατιωτικός, που είχε διατελέσει αρχηγός του Στρατού.
Μπέρνχαρτ Κέμπα, 96, Γερμανός χειροσφαιριστής (παγκόσμιος πρωταθλητής 1952, 55) και προπονητής (Γκέπινγκεν).
Τσέστερ Μπένινγκτον, 41, Αμερικανός τραγουδιστής και τραγουδοποιός (Linkin Park, Dead by Sunrise, Stone Temple Pilots), αυτοκτονία με βρόχο.
Τζουζέπε Πελόζι, 54, Ιταλός κατηγορούμενος για τη δολοφονία του Πιέρ Πάολο Παζολίνι.
Τζόζεφ Ράγκο, 34, Αμερικανός δημοσιογράφος (The Wall Street Journal).
Κλοντ Ρις, 88, Γάλλος ηθοποιός του θεάτρου και του κινηματογράφου, τιμημένος με βραβείο Σεζάρ (α΄αντρικού ρόλου το 1993 και τιμητικό το 2002).
Γιαντβίγκα Σουμπάρτοβιτς, 111, Πολωνίδα υπεραιωνόβια, γηραιότερο εν ζωή πρόσωπο στη χώρα της ως το θάνατό της.

# 21 Ιουλίου 

Ντέμπορα Γουάτλινγκ, 69, Αγγλίδα ηθοποιός (Doctor Who, Take Me High, Ο Αόρατος Άνθρωπος), από καρκίνο του πνεύμονα.
Νικολάι Καμένσκι, 85, Ρώσος άλτης του σκι, 2ος στο παγκόσμιο πρωτάθλημα (1962).
Χρήστος Μαρκόπουλος, 92, Έλληνας πυρηνικός χημικός, πανεπιστημιακός και πολιτικός, ιδρυτής και πρόεδρος της Ελληνικής Εταιρείας Πυρηνικών Επιστημόνων, διευθυντής στο Κέντρο Πυρηνικών Ερευνών Δημόκριτος, ευρωβουλευτής ΠΑΣΟΚ (1981), βουλευτής Επικρατείας (1985), υπουργός Άνευ Χαρτοφυλακίου (1988-89).
Αν Ντιφουρμαντέλ, 53, Γαλλίδα φιλόσοφος, πνίγεται στη θάλασσα.
Χρβόγιε Σάρινιτς, 82, Κροάτης πολιτικός, πρωθυπουργός (1992–93).
Δημήτρης Σιάχος, 44, Έλληνας ιδρυτής της διαδικτυακής πλατφόρμας Win Cancer για την στήριξη των πασχόντων από καρκίνο, από την ίδια ασθένεια. 
Τζον Χερντ, 71, Αμερικανός ηθοποιός ("Μόνος στο σπίτι").

# 22 Ιουλίου 

Τζιμ Βανς, 75, Αμερικανός δημοσιογράφος και παρουσιαστής, βραβευμένος με 19 βραβεία Emmy, από καρκίνο.
Θανάσης Βαρίνος, 74, Έλληνας συνταξιούχος πλοίαρχος και πολιτικός, πρόεδρος του Οίκου Ναύτη, βουλευτής Χίου (1993-2004).
Μαρσέλ Κουντς, 74, Ελβετός ποδοσφαιριστής (Βασιλεία, εθνική Ελβετίας), πρωταθλητής (1967, 69, 70, 72, 73) και κυπελλούχος Ελβετίας (1967, 75).
Κλάρενς Μάθιους, 111, Αμερικανός υπεραιωνόβιος, γηραιότερος εν ζωή άντρας στις ΗΠΑ.
Φράντισεκ Σέβτσικ, 75, Τσέχος παίκτης του χόκεϊ επί πάγου (εθνική Τσεχοσλοβακίας), αργυρός Ολυμπιονίκης (1968).
Ιωάννης Παπαδάκης, Έλληνας παράγοντας του αθλητισμού, πρώην πρόεδρος του Κισαμικού.
Κόστιαντιν Σίτνικ, 91, Ουκρανός βοτανολόγος και πολιτικός, πρόεδρος του Ανωτάτου Σοβιέτ της Ουκρανικής ΣΣΔ (1980–85).
Αρτιόμ Ταράσοφ, 67, Ρώσος επιχειρηματίας και ακτιβιστής, ο πρώτος εκατομμυριούχος στη Σοβιετική Ένωση.
Φριτς Χέλβιχ, 104, Γερμανός πολιτικός, Ευρωπαίος επίτροπος Έρευνας και Τεχνολογίας (1967-70).

# 23 Ιουλίου 

Ράσελ Κάμτζις, 45, Αμερικανός ηθοποιός (Ο Τιμωρός, The Lucky One , The Walking Dead), σκοτώνεται σε αυτοκινητικό δυστύχημα.
Τζον Κούντλα, 101, Αμερικανός προπονητής καλαθοσφαίρισης, μέλος του Hall of Fame το 1995 (Μινεάπολις Λέικερς 1947-59, Πανεπιστήμιο της Μινεσότα), πρωταθλητής του ΝΒΑ (1949, 50, 52-54).
Αλέκος Κυριακίδης, 78, Έλληνας ποδοσφαιριστής (ΑΕΛ 1964-68).
Γκενάντι Μοϊσέεφ, 69, Ρώσος παγκόσμιος πρωταθλητής του μότοκρος (1974, 77, 78).
Θανάσης Μπέμπης, 90, Έλληνας πρώην ποδοσφαιριστής (Ολυμπιακός 1948-53 και 1954-63 - πρωταθλητής 1951, 1955-59 και κυπελλούχος Ελλάδας 1951-53, 1957-61, 1963, εθνική Ελλάδας 1950-59) και προπονητής.
Βαλντίρ Πέρες, 66, Βραζιλιάνος ποδοσφαιριστής (Σάο Πάουλο, Κορίνθιανς, εθνική Βραζιλίας - Παγκόσμιο Κύπελλο 1974, 78, 82), από έμφραγμα του μυοκαρδίου.
Μέρβιν Ρόουζ, 87, Αυστραλός τενίστας, νικητής του Αμερικανικού Όπεν (1952, 53 στο διπλό), Αυστραλιανού Όπεν (1954 στο μονό και στο διπλό), του Γουίμπλεντον (1954 στο διπλό, 1957 στο διπλό μικτό) και του Ρολάν Γκαρός (1958 στο μονό), μέλος του Hall of Fame (2001).

# 24 Ιουλίου 

Γιόργκεν Κόσμο, 69, Νορβηγός πολιτικός, βουλευτής (1985–2005) και πρόεδρος του Κοινοβουλίου (2001–05), υπουργός Άμυνας (1993–97).
Τζοβάνι Μπιάνκι, 77, Ιταλός πολιτικός, βουλευτής (1994–2006), πρόεδρος του Ιταλικού Λαϊκού Κόμματος (PPI) το 1994–97.
Νικουλάε Νέντεφ, 88, Ρουμάνος αθλητής και προπονητής της χειροσφαίρισης (κέρδισε το παγκόσμιο πρωτάθλημα του 1961 ως προπονητής).
Ζωή Φυτούση, 83, Ελληνίδα ηθοποιός και τραγουδίστρια, από προβλήματα υγείας.

# 25 Ιουλίου 

Μπίλι Τζο Γουόκερ τζούνιορ, 65, Αμερικανός κιθαρίστας, δισκογραφικός παραγωγός και τραγουδοποιός ("I Wanna Dance with You", "That's Why I Fell in Love with You", "B-B-B-Burnin' Up with Love").
Κάνχαν Καν, 58, Ινδή τηλεπαρουσιάστρια, από εκτεταμένες εγκεφαλικές βλάβες.
Λουίς Μαρία Ραμίρες Μπόετνερ, 99, Παραγουανός δικηγόρος και διπλωμάτης, υπουργός Εξωτερικών (1993–96).
Μπάρμπαρα Σινάτρα, 90, Αμερικανίδα σχεδιάστρια μόδας και φιλάνθρωπος, τελευταία σύζυγος του Φρανκ Σινάτρα.
Μάικλ Τζόνσον, 72, Αμερικανός τραγουδιστής ("Bluer Than Blue", "Give Me Wings", "The Moon Is Still Over Her Shoulder"), τραγουδοποιός και κιθαρίστας.

# 26 Ιουλίου 

Λέοναρντ Λάντι, 84, Αμερικανός ηθοποιός (Our Gang).
Γιάννης Μπουμπάρης, 87, Έλληνας πολιτικός, ο μακροβιότερος δήμαρχος Χίου (1983-94).
Σεργκέι Πετροσιάν, 29, Ρώσος αρσιβαρίστας, γεννημένος στο Αζερμπαϊτζάν, πρωταθλητής Ευρώπης (2007, 2008 στην κατηγορία -62 κιλών), από πνιγμό.
Τζουν Φορέι, 99, Αμερικανίδα ηθοποιός μεταγλωττίσεων (The Rocky and Bullwinkle Show, Looney Tunes and Merrie Melodies, Σταχτοπούτα), βραβευμένη με ΕΜΜΥ (2012).

# 27 Ιουλίου 

Ρομπ Άνκερ, 27, Βρετανός χορευτής (Diversity), νικητής του Britain's Got Talent (2009), σκοτώνεται σε αυτοκινητικό δυστύχημα.
Οβίντιο Μέσα, 64, Βολιβιανός ποδοσφαιριστής (εθνική Βολιβίας 1978-79).
Μάριο Τούλιο Μοντάνο, 73, Ιταλός χρυσός Ολυμπιονίκης της ξιφασκίας (1972 στο ομαδικό της σπάθης - 2ος το 1976).
Περιβάλντο Ντάντας, 64, Βραζιλιάνος ποδοσφαιριστής (Μποταφόγκο, Σάο Πάουλο, εθνική Βραζιλίας 1981-82), από πνευμονία.
Μισέλ Ντιραφούρ, 90, Γάλλος πολιτικός, υπουργός Εργασίας (1974-76), δήμαρχος του Σεντ Ετιέν (1964-77) και υπουργός Δημοσίων Υπηρεσιών στην κυβέρνηση Ροκάρ (1988-91).
Αμπντελματζίντ Ντολμί, 64, Μαροκινός ποδοσφαιριστής (Raja Casablanca 1970-87, Ολιμπίκ ντε Καζαμπλάνκα, εθνική Μαρόκου 1973-91 - Παγκόσμιο Κύπελλο 1986).
Σαμ Σέπαρντ, 73, Αμερικανός θεατρικός συγγραφέας (Θαμμένο Παιδί) και ηθοποιός (The Right Stuff, Black Hawk Down), βραβευμένος με Πούλιτζερ (1979), από επιπλοκές ALS.

# 28 Ιουλίου 

Μαμί Ρακοτοαριβελό, πολιτικός από τη Μαδαγασκάρη, υπουργός Επικοινωνιών (2002), σκοτώνεται με σφαίρα.

# 29 Ιουλίου 

Ρεντά Μαλέκ, 85, Αλγερινός πολιτικός και διπλωμάτης, πρωθυπουργός (1993–94).
Λι Μέι, 74, Αμερικανός αθλητής του μπέιζμπολ (Σινσινάτι Ρεντς, Μπάλτιμορ Όριολς, νικητής του World Series (1985).
Προκόπιος, 78, Μητροπολίτης Νεαπόλεως, Φιλίππων και Θάσου (από το 1974), κατά κόσμον Μιχαήλ Τσακουμάκας, από ανακοπή καρδιάς.

# 30 Ιουλίου 

Δημήτρης Βλάχος, 79, Έλληνας δημοσιογράφος (Θεσσαλία 1966-74, Ταχυδρόμος 1974-96).
Αντόν Βράτουσα, 102, Σλοβένος πολιτικός και διπλωμάτης, πρωθυπουργός (1978–80) και πρεσβευτής της Γιουγκοσλαβίας στα Ηνωμένα Έθνη (1967–69).
Νίκανδρος Μαυρομάτης, Έλληνας πολιτικός, διατελέσας πρόεδρος της κοινότητας του Μέσα Λασιθίου (1991-98).
Τσίρο Τσιρίλο, 96, Ιταλός πολιτικός που έπεσε θύμα απαγωγής το 1981 και απελευθερώθηκε τότε έπειτα από αμφιλεγόμενη συμφωνία με τη Μαφία, πρόεδρος της επαρχίας της Νάπολης (1969-75) και πρόεδρος της Καμπανίας (1979-80).

# 31 Ιουλίου 

Φραντσέσκο Λα Μάκια, 78, Ιταλός αργυρός Ολυμπιονίκης του κανόε ταχύτητας (1960 στο διθέσιο κανό (C-2) των 1000 μέτρων).
Τσακ Λοέμπ, 61, Αμερικανός κιθαρίστας της τζαζ, από καρκίνο.
Ζαν Μορό, 89, Γαλλίδα ηθοποιός (τιμημένη με βραβεία BAFTA το 1966, Χρυσό Φοίνικα καλύτερης ηθοποιού το 1960, Σεζάρ καλύτερης ηθοποιού το 1992 και τιμητικό Σεζάρ το 1995 και το 2008), σκηνοθέτρια και σεναριογράφος.
Ζαν-Κλοντ Μπουγιόν, 75, Γάλλος κωμικός ηθοποιός (Το Παιδί της Νύχτας).
Άσπα Στασινοπούλου, 82, Ελληνίδα εικαστικός.

# Παραπομπές 

