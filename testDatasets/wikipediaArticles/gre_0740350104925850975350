
## Ραπ μουσική

Η ραπ (rap) είναι κυρίως αφροαμερικανικό μουσικό είδος που ξεκίνησε να γνωρίζει άνθιση στα τέλη της δεκαετίας του 1970 με το πρωτο επισημο ραπ τραγουδι "Rapper's Delight" απο τους The Sugarhill Gang αλλα πολλοι αλλοι καλλιτεχνες οπως ο DJ Kool Herc η ο Africa Bambaataa ειχαν ασχοληθει με το συγκεκριμενο ειδος μουσικης. Έχει τις ρίζες της στην αφρικανική μουσική την οποίαν έφεραν με τη βίαιη εκδούλευση και μετέπειτα μετακίνηση τους οι μαύροι στην Αμερική. Ετυμολογικά η λέξη "rap" σημαίνει "ραψωδια".
Πρόκειται για είδος που δίνει έμφαση στους στίχους (ρίμες) και στο περιεχόμενο αυτών και η μουσική συνήθως είναι συνοδευτική και δευτερεύουσας μέριμνας. Οι στίχοι, αυτοσχέδιοι στην καθημερινή έκφραση αλλά επεξεργασμένοι στις παραγωγές, δεν τραγουδιούνται αλλά απαγγέλλονται, ενώ η μουσική δανείζεται στοιχεία από τη soul, τη τζαζ,τη Ριθμ εντ μπλουζ όσο και από άλλα ποικίλα μουσικά ρεύματα. Αρκετοί καλλιτέχνες της ραπ έχουν υιοθετήσει λυρικό και ποιητικό ύφος γραφής. Ωστόσο η σύγχρονη ποπ ραπ βασίζεται πλέον πολύ και σε τραγουδιστά ρεφρέν και δίνεται περισσότερη έμφαση στον ρυθμό και την παραγωγή σε σχέση με τους πρωταρχικούς δίσκους του είδους, κάτι που βρίσκει αντίθετους τους οπαδούς της street rap (ραπ του δρόμου).
Οι ρίμες (στίχοι), οι οποίοι εκτείνονται στο μεγαλύτερο τμήμα του κομματιού και είναι στατιστικά περισσότεροι ανά κομμάτι σε σχέση με άλλα είδη, εκφράζουν κατά κανόνα καθημερινά βιώματα και εμπειρίες. Στους στίχους της ραπ ενυπάρχουν ως βασικά θέματα η βία, η οπλοχρησία, τα ναρκωτικά, ο ελεύθερος ερωτισμός αλλά και κομματική θεματολογία. Πηγή έμπνευσης της ραπ είναι η καθημερινή ζωή στα γκέτο των περιθωριοποιημένων μαύρων των Ηνωμένων Πολιτειών. Επίσης, η ραπ μουσική αντικατοπτρίζει την ψυχοσύνθεση των περιθωριοποιημένων και μη ανθρώπων.

# Προτεινόμενη βιβλιογραφία 

Σάββας Πατσαλίδης, Η μουσική rap και η ιδεολογία της βίας και της αντίστασης, Μουσικολογία τ/χ.12-13(2000),σελ. 189-205
Vasileios Yfantis (2019), Hip Hop Goes Science: Volume I. ISBN:1692601121, Οδηγός βιβλιογραφίας για την ακαδημαϊκή χρήση της Ραπ μουσικής.
