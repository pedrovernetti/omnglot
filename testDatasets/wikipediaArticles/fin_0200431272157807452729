
## Adidas

Adidas AG on saksalainen urheilujalkineita-, vaatteita- ja varusteita valmistava pörssiyhtiö. Vuonna 1949 perustetun yrityksen tuotevalikoima kattaa laajasti eri urheilulajeja ja siihen kuuluu lisäksi urheilullista vapaa-ajan muotia. 
Yrityksen perustaja Adolf "Adi" Dassler aloitti 1920-luvulla urheilukenkien valmistuksen. Apunaan hänellä oli veljensä Rudolf Dassler, joka perusti myöhemmin kilpailevan yrityksen Puman.
Adidas Group edustaa nykyisin kolmen ydinsegmenttinsä, Adidaksen, Reebokin ja TaylorMade -Adidas Golfin, kautta laajaa urheilutuotevalikoimaa. Yrityksen pääkonttori sijaitsee perustajansa kotikaupungissa Saksan Herzogenaurachissa, ja konserni työllistää kansainvälisesti noin 25 000 työntekijää. Adidaksen tärkein sopimusvalmistaja on Yue Yuen. Adidaksen tuotteita valmistetaan muun muassa Kiinassa, Vietnamissa, Japanissa, Indonesiassa ja Brasiliassa.Yrityksen vuotuinen myynti oli noin 9,5 miljardia euroa vuonna 2005. Play Fair -kampanjan mukaan Adidaksen voitto ennen veroja vuonna 2007 oli noin miljardi dollaria ja kasvanut neljässä vuodessa 68 %.
Vuonna 2005 suomalainen Amer osti Adidakselta Salomonin. Kauppahinta oli noin 485 miljoonaa euroa.

# Lähteet 

# Aiheesta muualla 

Adidaksen kotisivut
