
## AC Libertas

Associazione Calcio Libertas eli AC Libertas on jalkapalloseura Borgo Maggioren kunnasta Keski-San Marinosta. Seura pelaa San Marinon korkeimmalla sarjatasolla Campionato Sammarinese di Calciossa. Libertas on voittanut kertaalleen maansa mestaruuden. Tämä tapahtui kaudella 1995–1996. Euroopan sisäisissä kilpailuissa Libertas on pelannut useammalla kaudella. Ensimmäisen kerran se pelasi Euroopan sisäisissä kilpailuissa kaudella 2007–2008, jolloin se pelasi Eurooppa-liigan edeltäjän UEFA Cupin ensimmäisellä karsintakierroksella. Liberstas hävisi irlantilaiselle Drogheda Unitedille yhteismaalein 4–1 pelaten kotonaan 1–1 tasapelin. Kaudella 2012–2013 Libertas hävisi Eurooppa-liigan ensimmäisellä karsintakierroksella makedonialaiselle FK Renovalle 8–0, ja seuraavalla kaudella bosnialaiselle FK Sarajevolle 3–1. Kaudella 2014–2015 Libertas hävisi Eurooppa-liigan ensimmäisellä karsintakierroksella bulgarialaiselle PFC Botev Plovdiville 6–0.

# Lähteet 

