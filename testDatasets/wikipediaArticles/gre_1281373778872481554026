
## Κάτω Τριπόταμα Αχαΐας

Για οικισμούς με ίδιο όνομα στην Αχαΐα, δείτε: Τριπόταμα (οικισμός Αχαΐας)

Τα Κάτω Τριπόταμα είναι μικρός οικισμός της πρώην Επαρχίας Καλαβρύτων του Νομού Αχαΐας. Διοικητικά ανήκει στην Τοπική Κοινότητα Ψωφίδος της Δημοτικής Ενότητας Αροανίας του Δήμου Καλαβρύτων, σύμφωνα με τη διοικητική διαίρεση του Προγράμματος Καλλικράτης που ισχύει στην Ελλάδα από το 2011.

# Τοποθεσία 

Τα Κάτω Τριπόταμα απέχουν 1,7 χλμ. από τα Τριπόταμα, έδρα της Δημοτικής Ενότητας στην οποία ανήκουν. Είναι ορεινός οικισμός σε υψόμετρο 580 μέτρων και οι κάτοικοί του ασχολούνται κυρίως με την γεωργία και την κτηνοτροφία. Στην απογραφή του 2011 ο οικισμός βρέθηκε να έχει 106 κατοίκους, και είναι ο μεγαλύτερος σε πληθυσμό οικισμός της Τοπικής κοινότητας Ψωφίδος.

# Διοικητική ιστορία 

Τα Κάτω Τριπόταμα αναγνωρίστηκαν ως οικισμός το 1961 και προσαρτήθηκαν στην τότε Κοινότητα Ψωφίδος. Το 1998 με την εφαρμογή της διοικητικής διαίρεσης του σχεδίου "Καποδίστριας" ο οικισμός εντάχθηκε στο Δήμο Αροανίας ως τμήμα του Δημοτικού Διαμερίσματος Ψωφίδος. Από το 2011 βάσει της διοικητικής μεταρρύθμισης "Καλλικράτης" αποτελούν οικισμό της Τοπικής κοινότητας Ψωφίδος του διευρυμένου Δήμου Καλαβρύτων. 

# Παραπομπές 

# Πηγές 

Αποτελέσματα της Απογραφής Πληθυσμού-Κατοικιών 2011 που αφορούν στο Μόνιμο Πληθυσμό της Χώρας, Εφημερίδα της Κυβερνήσεως της Ελληνικής Δημοκρατίας, τχ. 2ο, φ. 3465 (28 Δεκεμβρίου 2012).

# Βιβλιογραφία 

Θεόδωρος Η. Λουλούδης, Αχαΐα. Οικισμοί, οικιστές, αυτοδιοίκηση, Νομαρχιακή Επιχείρηση Πολιτιστικής Ανάπτυξης Ν.Α. Αχαΐας, Πάτρα 2010.

# Εξωτερικοί σύνδεσμοι 

Ε.Ε.Τ.Α.Α. - Διοικητικές μεταβολές Κάτω Τριποτάμων Αχαΐας, eetaa.gr. Ανακτήθηκε: 08/03/2017.
Κάτω Τριπόταμα, moriasnow.gr
