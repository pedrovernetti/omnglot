
## Lena Lotzen

Lena Lotzen (s. 11. syyskuuta 1993 Würzburg) on saksalainen jalkapalloilija, pelipaikaltaan hyökkääjä. Hän on pelannut Saksan naisten maajoukkueessa 25 maaottelua vuosina 2012–2015 ja tehnyt niissä neljä maalia.
Lotzen esiintyi ensimmäisen kerran Saksan naisten maajoukkueessa helmikuussa 2012. Hän voitti alle 19-vuotiaiden Euroopan-mestaruuden 2011. Hän pelasi alle 17-vuotiaiden MM-kisoissa 2010 ja saavutti MM-hopeaa alle 20-vuotiaiden MM-kisoissa 2012. Hän pelasi ensimmäisen kerran naisten arvokisoissa vuoden 2013 EM-kisoissa, jossa Saksa voitti mestaruuden. MM-kilpailuissa 2015 hän pelasi yhden ottelun kokonaan ja pääsi vaihtopelaajana kentälle kahdessa ottelussa.
Seuratasolla Lotzen edustaa Bayern Müncheniä. Hänen juniorivuosiensa seuroja olivat TG Höchberg ja JFG Kreis Würzburg Süd-West.

# Lähteet 

Lena Lotzen Saksan jalkapalloliitto. Viitattu 4.5.2018. (englanniksi)
Lena Lotzen Kansainvälinen jalkapalloliitto. Viitattu 20.8.2015. (englanniksi)

# Viitteet 

