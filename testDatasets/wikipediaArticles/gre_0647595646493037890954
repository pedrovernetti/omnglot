
## Μονή στο δάσος με τις βελανιδιές

Η «Μονή στο δάσος με τις βαλανιδιές» (γερμ. Abtei im Eichwald) είναι αριστουργηματικός πίνακας του Γερμανού ζωγράφου Κάσπαρ Ντάβιντ Φρίντριχ.

# Περιγραφή 

Ο πίνακας παρουσιάζει ένα φανταστικό τοπίο. Συνδυάζει λεπτομέρειες από πραγματικά τοπία, όπως τα είχε σχεδιάσει πρόχειρα στα ταξίδια που είχε κάνει πιο πριν. Στο κέντρο του πίνακα βλέπουμε μια ομάδα καλόγερων να κατευθύνονται προς την ερειπωμένη πύλη ενός παλαιού γοτθικού μοναστηριού. Κρατούν ένα φέρετρο, και δύο κεριά. Στο χιονισμένο χώμα είναι ένας τάφος ανοικτός και χριστιανικοί σταυροί. Σκοτάδι σκεπάζει το κάτω μέρος του πίνακα, ενώ το φως του ήλιου φωτίζει αμυδρά, δίπλα από μία ημισέληνο. Γύρω από τα ερείπια φυτρώνουν λίγες μόνο βελανιδιές.

# Ερμηνεία και ιστορική τοποθέτηση 

Δημιουργήθηκε την εποχή 1809 - 1810 στην Δρέσδη και παρουσιάστηκε για πρώτη φορά μαζί με το ον πίνακα Μοναχός στην θάλασσα στην Έκθεση της Ακαδημίας του Βερολίνου το 1810. Ο ζωγράφος ζήτησε να κρεμαστούν οι δύο πίνακες ακριβώς ο ένας επάνω από τον άλλο, και όχι δίπλα δίπλα. Κατά την διάρκεια της εκθέσεως ο βασιλιάς Φρειδερίκος Γ΄ αγόρασε τους δύο πίνακες για την συλλογή του.
Η σύνθεση του έργου συμπίπτει με την εποχή της αναγνώρισης του καλλιτεχνικού ταλέντου του Φρίντριχ, και στο ξεκίνημα της καριέρας του, και δίχασε το καλλιτεχνικό κοινό.

# Βιβλιογραφία 

Heinz-Georg Held: Romantik, Dumont, Köln 2003; ISBN 3-8321-7601-2
Norbert Wolf: Friedrich, Taschen, Köln 2003; ISBN 3-8228-1958-1
H. Th. Schulze Altcappenberg: An der Wiege der Romantik, Caspar David Friedrichs Jahreszeiten von 1803, Staatliche Museen zu Berlin 2006; ISBN 3-88609-561-4
Caspar David Friedrich: Die Briefe. Hrsg. und komm. von Herrmann Zschoche. ConferencePoint Verlag, Hamburg 2005; ISBN 3-936406-12-X.
Helmut Börsch-Supan & Karl Wilhelm Jähnig: Caspar David Friedrich. Gemälde, Druckgraphik und bildmäßige Zeichnungen, Prestel Verlag, München 1973; ISBN 3-7913-0053-9
