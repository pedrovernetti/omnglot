
## Dansk Musiker Forbund

Dansk Musiker Forbund (DMF) er en fagforening for musikere, sangere, musikundervisere og musikteknikere. DMF har omkring 6.700 medlemmer. DMF var medlem af hovedorganisationen FTF, men er siden d. 1. januar 2019 medlem af FH.
Udover at arbejde for medlemmernes vilkår generelt, varetager DMF også medlemmernes ophavsretlige interesser. DMF repræsenterer desuden musikernes interesser udadtil, blandt andet gennem samarbejde med Nordisk Musiker Union og den internationale musikerorganisation, FIM. 
Medlemmerne er bl.a. musikere i Det Kongelige Kapel og Radiounderholdningsorkestret, underholdningsmusikere, jazzmusikere, men også rytmiske musikere.
DMF's formand er Anders Laursen.

# Se også 

Musikeren, Dansk Musiker Forbunds medlemsblad

# Eksterne henvisninger 

Dansk Musiker Forbunds hjemmeside
