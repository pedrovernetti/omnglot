
## Μάικλ Ρέαρντον

Ο Μάικλ Ρέαρντον (Michael Reardon) ήταν επαγγελματίας Αμερικανός Σόλο αναρριχητής, παραγωγός φιλμ, ικανός ομιλητής και συγγραφέας. Χάθηκε όταν τον παρέσυρε θηριώδες κύμα, λίγο μετά την αναρρίχησή του σε βραχοπλαγιά της Κομητείας Κέρι, στην Ιρλανδία.

# Βίος 

Ο Μάικλ Ρέαρντον ήταν ένας από τους λίγους επαγγελματίες σολίστες αναρριχητές. Ταξίδευε ανά τον κόσμο αναζητώντας την επόμενη δυσκολότερη μοναχική αναρρίχηση, δίνοντας διαλέξεις και παρουσιάζοντας διαφάνειες από την αναρριχητική δραστηριότητα. 
Ζούσε μαζί με τη σύζυγό του και την κόρη του στο Όουκ Παρκ, της Καλιφόρνια.
Ο Ρέαρντον ήταν απόφοιτος του πανεπιστημίου της Καλιφόρνια στο Λος Άντζελες και διδάκτορας της Νομικής του Πανεπιστημίου Πέπερντιν.

# Αναρρίχηση 

Ο Ρέαρντον ξεκίνησε την αναρρίχηση σε νεαρή ηλικία στα βράχια που υπήρχαν στην αυλή του παππού του. Σκαρφάλωνε συναγωνιζόμενος τα εξαδέλφια του, γεγονός που τον βοήθησε να αναπτύξει σημαντικές δεξιότητες στην αναρρίχηση. Το μπούλντερινγκ έγινε σταδιακά αναρρίχηση στα Απαλάχια όρη και στα Βραχώδη όρη. Εντέλει κατέληξε στην Καλιφόρνια, αναπτύσσοντας ακόμη περισσότερο τις ικανότητές του.
Η πρώτη του επίσημη αναρρίχηση έγινε στο Τάχκουιτζ στη διαδρομή «Whodunit» (5.9). Στη συνέχεια μην έχοντας τον προσωπικό του εξοπλισμό και φίλους για να σκαρφαλώσει μαζί ο Ρέαρντον άρχισε να αναρριχάται χωρίς σκοινιά, κάτι που συνεχίστηκε για όλο το υπόλοιπο της καριέρας του. 
Ο Ρέαρντον εργαζόταν στη «Harvey Entertainment» και κατόπιν έγινε διευθυντής παραγωγής της «Black Sky Entertainment». Κατά τη στιγμή του θανάτου του ήταν ιδιοκτήτης της «Jumprunner Productions», μιας εταιρείας παραγωγής video, που παρήγαγε αρκετά ντοκιμαντέρ για αξιοσημείωτους αναρριχητές.

# Η εξαφάνιση 

Στις 23 Ιουλίου 2007 ο Ρέαρντον αναφέρθηκε ως αγνοούμενος, όταν παρασύρθηκε από ένα θηριώδες κύμα και εξαφανίστηκε στη θάλασσα, λίγο μετά την καταρρίχησή του στο Φόγκερ Κλιφ (Πλατ. 51.9236; Μηκ. -10.3556) δυτικά της νήσου Βαλέντια, στην Κομητεία Κέρι Αμέσως ξεκίνησε έρευνα της ακτής από την Ακτοφυλακή και σωστικό ελικόπτερο, ενώ στην έρευνα συμμετείχαν συνεργεία διάσωσης και ντόπιων, αλλά χωρίς κάποια επιτυχία. Το σώμα του δεν ανακαλύφθηκε ποτέ.

# Αξιοσημείωτες αναρριχήσεις 

Η Equinox (5.12c/d) στο Εθνικό Πάρκο Τζόσουα Τρι
Η EBGBs (5.10d) στο ίδιο πεδίο.
Η Ghetto Blaster (5.13b) στο Εθνικό Πάρκο Μαλιμπού Κρικ
Η Urban Struggle (5.12b) επίσης στο Μαλιμπού Κρικ
Η Lateralus (5.14a) στο ίδιο.
Η Pirate στο Σουισάιντ Ροκς
Η Outrage (5.13a) στο Μπόνι Μπλαφς στα βουνά της Σάντα Μόνικα
Η Romantic Warrior (V 5.12b) στο Νιντλς
Η Sea of Tranquility (V 5.11d, A0) επίσης στο Νιντλς
214 διαδρομές στην Αγγλία με πλέον αξιοσημείωτες την Neon Dust (5.13b/c) στο Φρόγκατ
Την Palisade Traverse (VI 5.9) σε 22 ώρες στα Όρη Σιέρα.
Η Waiting for Guntess (5.13a) στο Μαλιμπού Κρικ επίσης
Η Shikata Ga Nai (V5.12) στο Νιντλς
Η MRSR (5.12a) στο Τζόσουα Τρι
Και η Rainy Days (5.12d) στο Έιλαντι της Ιρλανδίας.

# Σημειώσεις παραπομπές 

# Δικτυακοί τόποι 

Ο επίσημος δικτυακός τόπος του Michael Reardon.
Εις μνήμη του Michael Reardon.
