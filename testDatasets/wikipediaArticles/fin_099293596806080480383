
## Persona 2

Persona 2 (jap. ペルソナ2, Perusona Tsū) on japanilainen Atluksen roolipelien muodostama duologia. Duologian pelit ovat lisänimiltään Innocent Sin (jap. 罪, Tsumi) ja Eternal Punishment (jap. 罰, Batsu). Pelit toimivat jatko-osana pelille Revelations: Persona.
Molemmat pelit ilmestyivät uudelleenjulkaisuna PlayStation Portablelle vuonna 2011.

# Pelaaminen 

Ensimmäisen Persona-pelin pelaamisesta Persona 2 eroaa seuraavilla tavoilla:

Pelin näkymä esitetään ensimmäisen persoonan sijaan kolmannen persoonan näkökulmasta.
Kukin ryhmän (Party) jäsen voi käyttää vain yhtä Persoonaa kerrallaan. Hän voi saada Samettihuoneen (Velvet Room) kautta uusia Persoonia, mutta niiden käyttämiseksi hänen on vaihdettava se vuoron aikana.
Isojen arkanoiden (Major Arcana) lisäksi Persoonat luokitellaan myös pieniin arkanoihin (Minor Arcana) kuten sauvat, maljat, miekat ja kupit. Mutta myöhemmissä peleissä ne luokiteltiin enää vain isoihin arkanoihin kuten ensimmäisessä Persona-pelissä.

# Juoni 

# Innocent Sin 

Innocent Sinin juoni sijoittuu kolme vuotta edellisen pelin jälkeen. Tapahtumapaikkana toimii yli miljoonan asukkaan metropoli nimeltä Sumaru. Pelin hiljainen protagonisti on Tatsuya Suou (pelaaja voi kuitenkin antaa hänelle uuden nimen), joka opiskelee Seitsemän Sisaruksen lukiossa (Seven Sisters High School).
Tatsuya ja sekä opiskelija nimeltä Lisa Silverman saapuvat Sumarun vankilan lähelle Kasugayaman lukiossa opiskelevan Eikichi Mishinan pyynnöstä. Yhtäkkiä he kolme tapaavat Filemonin ja saavat kyvyn käyttää Persoonaa. Eikichin toverit kokeilevat kutsua Jokerin, hovinarriksi pukeutuneen miehen, jonka huhutaan toteuttavan toiveita. Mutta jos joku epäonnistuu tai ei kykene esittämään sitä, Jokeri vie hänen "ihanteellisen energiansa" ja muuttaa sen tämän Varjominäksi (Shadow Self). Jokeri tekee tämän Eikichin tovereille väittäen Tatsuyan, Lisan ja Eikichin tehneen hänelle jotain kauheaa vuosia sitten ja haluaa kostaa.
Seitsemän Sisaruksen lukioon leviää huhu, että lukion tunnus olisi kirottu ja lisäksi sinne alkaa ilmestyä demoneita. Persoonan-käyttäjät tapaavat toimittaja Maya Amanon sekä edellisestä pelistä tutun Yukinon Mayuzumin, joka toimii Mayan valokuvaajana. Tatsuyan ja muiden tavoin hekin jäljittävät Jokeria ja demonien hyökätessä Maya huomaa olevansa myös Persoonan-käyttäjä. Taisteltuaan jonkin aikaa he saapuvat kellotorniin, jossa kerran opettaja nimeltä Akinari Kashihara oli tehnyt itsemurhan. Tornissa he tapaavat jälleen Jokerin ja lukion rehtori paljastuu hänen kannattajakseen.
Löytyään rehtorin Persoonan-käyttäjät etsivät tietoa kirousta koskevasta huhusta yökerho Zodiacista. Paljastuu, että huhun levityksen takana oli Kasugayaman lukion oppilaskunnan puheenjohtaja, joka myös varasti lukion tanssiaisten aikana opiskelijoilta ihanteellista energiaa ja varastoivan sitä kristallikalloon. Hävittyään taistelun Tatsuyan ryhmää vastaan Yasuo kertoo kuuluvansa Naamioituneeseen piiriin (Masked Circle), Jokeria palvelevaan kulttiin. Kultin neljä ylintä jäsentä, "Johtajat" (Executives), keräävät ihanteellista energiaa muualta omiin kristallikalloihinsa.
Myöhemmin paljastuu että Tatsuya, Lisa, Eikichi ja Maya olivat tunteneet 10 vuotta sitten Kashiharan pojan, Jun Kurosun. Junin isäksi naamioitunut sekä Takahisa Kandorin toimia edellisessä pelissä manipuloinut Nyarlathotep oli uskotellut hänelle Mayan kuolleen tulipalossa ja siten saanut tämän ryhtymään Jokeriksi. Adolf Hitlerin hahmossa ja todelliseksi muuttamansa Hitlerin eliittijoukon, Viimeisen Pataljoonan (Last Batallion), avulla Nyarlathotep aktivoi Jokerin viemällä ihanteellisella energialla Sumarun alla olleen avaruusalus Xibalban, joka kuului ihmisten evoluutiota edistäneille avaruusolioille. Hävittyään taistelun Tatsuyan ryhmää vastaan ja menetettyään voimansa, Jun palaa järkiinsä. Yukino luovuttaa hänelle oman Persoona-voimansa ja Jun liittyy muiden joukkoon estäkseen Nyarlathotepin suunnitelmat.
Viimeisen taistelun jälkeen kaikki tapahtunut paljastuu osaksi Filmeonin ja Nyarlathotepin koetta, joka testaisi voivatko ihmiset tulla täydellisiksi vai tuhoavatko he itsensä. Mutta sitten Maya joutuu Kohtalon keihään (Spear of Destiny) lävistämäksi ja tämä täyttää Maian oraakkelin ennustuksen, jossa vastineeksi tiettyjen ihmisten tulemisesta valaistuneemmiksi muu maailma tuhoutuu. Ainoastaan Sumaru ja Xibalba säästyvät. Mutta Filemon kertoo Persoonan-käyttäjien voivan tiukasti keskittymällä hävittää aikajatkumosta heidän ensitapaamisensa. Tämä puolestaan aiheuttaa sen, että he oikeasti unohtavat kaiken yhdessä kokemansa. He hyväksyvät tämän, mutta Tatsuya päättää säilyttää omat muistonsa.

# Eternal Punishment 

Eternal Punishmentin juoni sijoittuu muutama kuukausi Innocent Sinin jälkeen. Filemon oli Nyarlathotepin aiheuttaman tuhon peruuttamiseksi muuttanut aikajatkumoa, ettei edellisen pelin Persoonan-käyttäjistä Tatsuyaa lukuun ottamatta ei muistanut alkuperäisen aikajatkumon tapahtumia tai edes tavanneensa ryhmänsä muita jäseniä. Tällä kertaa Maya toimii hiljaisena protagonistina Tatsuyan Suoun sijaan.
Maya tutkii nimeä "JOKER" käyttävän sarjamurhaajan tapausta. Eräänä päivänä hän ja hänen huonetoverinsa Ulala Serizawa sekä Tatsuyan isoveli, rikosetsivä Katsuya Suou, tapaavat JOKERin Seitsemän Sisaruksen lukiossa, jossa tämä oli tappanut rehtorin. JOKER väittää tietävänsä "toisesta puolesta", jossa Maya oli ollut Persoonan-käyttäjä. Maya, Ulala ja Katsuya herättävät Persoonansa. Tämän jälkeen he menettävät tajuntansa ja tapaavat Filemonin, joka kertoo antaneensa tämän voiman heille.
JOKERin päästyä pakoon Katsuya raportoi tapahtuneesta esimiehilleen ja kerää tietoa JOKERiin liittyvistä huhuista mieheltä nimeltä Baofu, joka on myös Persoonan-käyttäjä. Hän paljastaa tietoa, joka vihjaili JOKERin olevan Morimoton mielisairaalasta paennut Tatsuya Sudou (alkuperäistä Jokeria palvellut Kuningas Leijona). Tieto oli peräisin tämän isältä, Tatsuzou Sudoulta, joka tämän sinne alun perin lähetti. Baofu mukanaan Mayan joukko aloittaa Tatsuya Sudoun etsinnän ja saavan selville tämän palanneen mielisairaalaan. Sudou sanoo saaneensa voimiensa tulleen huhujen sekä päässään kuulemansa äänen kautta. Hänen onnistuu paeta tälläkin kertaa.
Mayan ryhmä yhdessä heidän toimiaan tarkkailleen Tatsuyan kanssa löytävät Sudoun seuraavan kerran Taivasmuseosta, jossa hän otti Jun Kurosun panttivangikseen. Hän aktivoi museoon asettamansa pommit sytyttäen paikan tuleen, mutta Tatsuya auttaa Mayan ystävineen pakoon ilmalaivalla. Sudou seuraa heitä, mutta Tatsuyan avulla Maya ja muut lopulta tappavat hänet.
Tatsuya katoaa, mutta muut päättävät ottaa selvää Tatsuzou Sudoun suunnitelmista. Kesken tutkinnan Ulalaan langetettu kirous uhkaa muuttaa hänet uudeksi JOKERiksi. JOKER saadaan kuitenkin sinetöityä pois hänestä. Pian tämän jälkeen selviää, että ensimmäisestä Persona-pelistä tutut Kei Nanjo ja Eriko Kirishima tutkivat Tatsuzoun johtaman Uuden Maailmanjärjestyksen toimintaa ja epäilevät ennustaja Chizuru Ishigamin kuuluvan siihen. Hekin päättävät liittyä Mayan ryhmään.
Ryhmä löytää merenalaisista rauniosta Uuden Maailmanjärjestyksen piilopaikan, jossa he tapaavat myös Tatsuzoun sihterinä toimivan ja kuolleista nouseen Takahisa Kandorin. Chizurun ja Kandorin hävittyä taistelun Mayan ryhmää vastaan paljastuu, että kaikki tapahtunut oli alkuperäisen aikajatkumon tapahtumien tavoin Nyarlathotepin aikaansaannosta. Nyarlathotep oli käyttänyt hyväksi sitä, ettei Tatsuya ollut unohtanut niitä tapahtumia ja pyrki palauttamaan Mayan ja muiden muistot tuhoutuneesta, alkuperäisestä aikajatkumosta, tuodakseen sen takaisin. Tatsuya puolestaan vain lainasi ruumista, joka kuului hänen versiolleen uudesta aikajatkumosta, löytääkseen keinon Nyarlathotepin lopulliseen kukistamiseen.
Lopulta Persoonan-käyttäjät kohtaavat Nyarlathotepin tajunnan ja alitajunnan välisessä tilassa ja voittavat hänet. Mutta Filemonin tavoin Nyarlathotep oli osa ihmiskunnan sydäntä, eikä voinut siksi kadota lopullisesti. Hänet ainoastaan karkotettiin väliaikaisesti jonnekin tuntemattomaan paikkaan. Nyt molempien aikajatkumoiden Tatsuyan oli irtauduttava toisistaan ja palattava omiin maailmoihinsa. Alkuperäisen aikajatkumon Tatsuya joutuisi myös unohtamaan siteensä toisiin Persoonan-käyttäjiin ikuisiksi ajoiksi.

# Hahmot 

# Päähenkilöt 

Tatsuya Suou (jap. 周防 達哉, Suō Tatsuya): Pelin Innocent Sin hiljainen protagonisti, jolle pelaaja voi itse antaa nimen, sekä yksi Persoonan-käyttäjistä pelissä Eternal Punishment. 18-vuotias välit perheeseensä katkaissut kolmannen vuoden opiskelija Seitsemän Sisaruksen lukiosta. Tatsuyan arkana on Aurinko. Hänen alkuperäinen Persoonansa on Vulkanus ja äärimmäinen Persoona Apollon. Hänen japaninkielinen äänensä on Takehito Koyasu ja englanninkielinen ääni Innocent Sinin PSP-versiossa Keith Silverstein sekä Eternal Punishmentissa Kim Strauss.
Maya Amano (jap. 天野 舞耶, Amano Maya): Pelin Eternal Punishment hiljainen protagonisti, mutta yksi Persoonan-käyttäjistä pelissä Innocent Sin. 23-vuotias aikakauslehti Coolestin toimittaja, jolla on positiivinen elämänasenne. Mayan arkana on Kuu. Hänen alkuperäinen Persoonansa on Maia ja äärimmäinen Persoona Artemis. Hänen japaninkielinen äänensä on Akiko Yajima ja englanninkielinen ääni Eternal Punishmentissa Lani Minella.
Lisa Silverman (jap. リサ・シルバーマン, Risa Shirubāman): Japanissa syntynyt, mutta verenperinnöltään ulkomaalainen ja itsepuolustuslajeista pitävä 17-vuotias opiskelija Seitsemän Sisaruksen lukiosta. Hän esiintyy Persoonan-käyttäjänä vain pelissä Innocent Sin Lisan arkana on Rakastavaiset. Hänen alkuperäinen Persoonansa on Eros ja äärimmäinen Persoona Venus. Hänen japaninkielinen äänensä on Hiroko Konishi ja englanninkielinen ääni PSP-versiossa Stephanie Sheh.
Eikichi Mishina (jap. 三科 栄吉, Mishina Eikichi): Ulkonäöstään huolehtiva ja narsistinen 16-vuotias opiskelija Kasugayaman lukiosta. Hän esiintyy Persoonan-käyttäjänä vain pelissä Innocent Sin. Eikichin arkana on Kuolema. Hänen alkuperäinen Persoonansa on Rhadamanthys ja äärimmäinen Persoona Haades. Hänen japaninkielinen äänensä on Kōsuke Toriumi ja englanninkielinen ääni Innocent Sinin PSP-versiossa Troy Baker ja Eternal Punishmentissa Michael Lindsay.
Yukino Mazuyumi (jap. 黛ゆ きの, Mazuyumi Yukino): Esiintynyt myös edellisessä Persona-pelissä. Hän on nykyään 20-vuotias ja toimii pelin Innocent Sin tapahtumien ajan Mayan valokuvaajana sekä työtoverina aikakauslehti Coolestin toimituksessa. Yukinon arkana on Keisarinna. Hänen alkuperäinen Persoonansa on Vesta ja äärimmäinen Persoona Durga. Hänen japaninkielinen äänensä on Tomoe Hanba ja englanninkielinen ääni PSP-versiossa Kirsten Potter.
Jun Kurosu (jap. 黒須 淳, Kurosu Jun): 17-vuotias kaksitahoinen ja antisosiaalinen opiskelija Kasugayaman lukiosta. Hän oli myös Jokeri, kunnes hävisi taistelun Tatsuyaa ja muita vastaan. Yukino luovuttaa voimansa hänelle ja Jun korvaa tämän paikan ryhmässä. Junin arkana on Kohtalonpyörä. Hänen alkuperäinen Persoonansa on Hermes ja äärimmäinen Persoona Kronos. Hänen japaninkielinen äänensä on Shigeru Shibuya ja englanninkielinen ääni PSP-versiossa Grant George.
Ulala Serisawa (jap. 芹沢 うらら, Serizawa Urara): 24-vuotias alkoholismiin taipunut Mayan huonetoveri. Hän on yksi Persoonan-käyttäjistä pelissä Eternal Punishment. Ulalan arkana on Tähti. Hänen alkuperäinen Persoonansa on Kallisto ja äärimmäinen Persoona Asteria. Hänen japaninkielinen äänensä on Noriko Kaneko ja englanninkielinen ääni Amanda Winn-Lee.
Katsuya Suou (jap. 周防 克哉, Suō Katsuya): 25-vuotias rikosetsivä sekä Tatsuya Suoun isoveli. Hänellä on vahva oikeudentaju, vaikka hänen veljensä pitää häntä ankarana. Hän on yksi Persoonan-käyttäjistä pelissä Eternal Punishment. Katsuyan arkana on Oikeus. Hänen alkuperäinen Persoonansa on Helios ja äärimmäinen Persoona Hyperion. Hänen japaninkielinen äänensä on Yūji Takada ja englanninkielinen ääni Dave Wittenberg.
Baofu (jap. パオフゥ, Paofū): 32-vuotias entinen erikoissyyttäjä ja oikealta nimeltään Kaoru Saga. Hän on nykyään kiristäjä, joka väittää syntyneensä Taiwanissa ja pitää yllä Internet-sivustoa nimeltä "Sumarun pimeä puoli" (The Darkside of Sumaru City). Hän on yksi Persoonan-käyttäjistä pelissä Eternal Punishment. Baofun arkana on Hirtetty. Hänen alkuperäinen Persoonansa on Odysseus ja äärimmäinen Persoona Prometheus. Hänen japaninkielinen äänensä on Jōji Nakata ja englanninkielinen ääni Richard Epcar.
Kei Nanjo (jap. 南条 圭, Nanjō Kei): Esiintynyt myös edellisessä Persona-pelissä. Hän on nykyään 20-vuotias Nanjo Groupin johtaja. Nanjon arkana on Hierofantti. Hänen alkuperäinen Persoonansa on Aizen Myouou ja äärimmäinen Persoona Yamaoka. Eternal Punishmentin amerikkalaisversiossa hänen nimensä on Nate Trinity. Nanjon japaninkielinen ääni on Toshiyuki Morikawa.
Eriko Kirishima (jap. 桐島 英理子, エリー, Kirishima Eriko, Erī): Esiintynyt myös edellisessä Persona-pelissä. Hän on nykyään 20-vuotias malli ja näyttelijä. Erikon arkana on Tuomio. Hänen alkuperäinen Persoonansa on Nike ja äärimmäinen Persoona Mikael. Eternal Punishmentin amerikkalaisversiossa hänen nimensä on Ellen. Erikon japaninkielinen ääni on Junko Asami.

# Viholliset 

Jokeri (jap. ジョーカー様, Joker-sama): Innocent Sinissä esiintyvä olento, joka uskotaan toteuttavan toiveita. Mutta jos soittajalla ei ole toivetta, Jokeri muuttaa hänen unelmansa tämän Varjominäksi. Jokeri johtaa kulttia nimeltä Naamioitunut piiri (Masked Circle), joka pyrkii käyttämään ihmisiltä vietyä "ihanteellista energiaa" tuodakseen esiin muinaisen avaruusaluksen nimeltä Xibalba ja täyttääkseen ennustuksen, jossa vain Sumaru ja Xibalba jäävät olemaan. Lopulta paljastuu, että Jun Kurosu oli Jokeri ja että olento nimeltä Nyarlathotep oli manipuloinut hänet tulemaan sellaiseksi. Eternal Punishmentissa hänet mainitaan nimellä Mestari Jokeri. Jokerina Jun käyttää Persoonaa nimeltä Jokeri-Nyarlathotep.
JOKER: Eternal Punishmentissa esiintyvä paperipussilla kasvonsa peittänyt sarjamurhaaja. Myöhemmin paljastuu, että hän on Tatsuya Sudou. Nyarlathetop manipuloi hänet tulemaan uudessa aikajatkumossa entisen Jokerin korvaajaksi ja paljasti tälle uuden aikajatkumon olemassaolon syyn. Sudoun uusi Persoona tässä hahmossa oli Jokeri. Hänen japaninkielinen äänensä on Ryūsei Nakao.
Nyarlathotep: Pahantahtoinen olento ja Filemonin vastakohta. Hän voi ottaa minkä tahansa muodon. Edellisessä Persona-pelissä oli naamioituneena Takahisa Kandorin Persoonaksi. Hän on myös luonut Persoonan-käyttäjien Varjominät. Hänen japaninkielinen äänensä on Jin Yamanoi ja englanninkielinen ääni Innocent Sinin PSP-versiossa Patrick Seitz sekä Eternal Punishmentissa Tom Wyner.
Tatsuya Sudou (jap. 須藤竜 也, Sudō Tatsuya): Tunnettu myös nimellä Kuningas Leijona (engl. King Leo), 28-vuotias tuhopolttaja ja Jokerin kannattajia johtaneiden "Johtajien" (Executives) ylin hahmo. Tatsuya Sudoun arkana on Aurinko (sama kuin Tatsuya Suoulla). Hänen Persoonansa on Vasta-Vulkanus (Reverse Vulcanus).
Prinssi Härkä (engl. Prince Tauru): Oikealta nimeltään Ginji Sasaki (jap. 佐々木銀次, Sasaki Ginji). 33-vuotias entinen muusikko yhden hitin ihmeeksi luokitellussa yhtyeessä. Yksi Jokerin "Johtajista" ja vastaa "ihanteellisen energian" varastamisesta. Ginjin Persoona on Vasta-Eros (Reverse Eros). Hänen japaninkielinen äänensä on Shō Hayami.
Leidi Skorpioni (engl. Lady Scorpio): Oikealta nimeltään Anna Yoshinaka (jap. 吉栄 杏奈, Yoshinaka Anna). Seitsemän Sisaruksen lukion 17-vuotias opiskelija ja entinen huippu-urheilija, joka oli vähällä tehdä itsemurhan, kunnes Jokeri värväsi hänet "Johtajiinsa". Annan arkana on Torni. Hänen alkuperäinen Persoonansa on Vasta-Aeshma (Reverse Aeshma). Hänen japaninkielinen äänensä on Kumiko Watanabe ja englanninkielinen ääni PSP-versiossa Mona Marshall.
Kuningatar Vesimies (engl. Queen Aquarius): Oikealta nimeltään Junko Kurosu (jap. 黒須 純子, Kurosu Junko). Kuuluisa 37-vuotias näyttelijä ja Junin äiti. Alkoi välttää normaalia perhe-elämää miehensä kuoleman jälkeen ja toivoi ikuista nuoruutta, jolloin Jokeri värväsi hänet "Johtajiinsa". Hänen japaninkielinen äänensä on Mika Doi.
Adolf Hitler (Führer): Kuuluisa saksalainen diktaattori toisen maailmansodan ajalta. Akinari Kashinari oli kirjoittanut kirjan salaliittoteoriasta, jonka mukaan Hitler ei koskaan kuollut sodassa, vaan pelastui eliittijoukon Viimeinen Pataljoona ansiosta. Kirjaan liittyvät huhut tuovat hänet ja Viimeisen Pataljoonaan nykypäivän Sumaruun, mutta lopulta Hitler paljastuikin vale-asuiseksi Nyarlathotepiksi. Englanninkielinen ääni PSP-versiossa on David Lodge.
Takashi Hanya (jap. 反谷 孝志, Hanya Takashi): Seitsemän Sisaruksen lukion rehtori ja entinen St. Hermelin lukion rehtori. Liittyi Naamioituneeseen piiriin, koska halusi päästä eroon oppilaiden "sopimattomasta" käytöksestä. Hänellä on myös Persoona nimeltä Hannya. Hanyan englanninkielinen ääni Innocent Sinin PSP-versiossa on Grant George.
Hiroki Sugimoto: Opiskelija Kasugayaman lukiosta, joka liittyi Naamioituneeseen piiriin saavuttaakseen aseman, joka Eikichillä heidän lukiossaan oli. Hänen arkanansa on Kuolema (sama kuin Eikichillä) ja hänen Persoonansa on Vasta-Rhadamanthys.
Yasuo Inoe (jap. 井上 康夫, Inoe Yasuo): Kasugayaman lukion oppilaskunnan puheenjohtaja, joka saavutti asemansa Jokerin avustuksella. Hänen Persoonansa on Vasta-Shax.
Tatsuzou Sudou (jap. 須藤竜 蔵, Sudō Tatsuzō): Tatsuya Sudoun isä, joka piti poikaansa mielisairaalassa. Hän on myös Japanin ulkoministeri ja johti salaa järjestöä Uusi Maailmanjärjestys, joka pyrki huhuja väärinkäyttäen poistamaan maailmasta perisynnin. Hän on kuitenkin poikansa tavoin Nyarlathotepin manipuloima.
Chizuru Ishigami (jap. 石神 千鶴, Ishigami Chizuru): Kuuluisa ennustaja, joka kuuluu Tatsuzou Sudoun Uuteen Maailmanjärjestykseen. Pitää yllä horoskooppeihin liittyvää puhelinpalvelua ja välittää huhuja eteenpäin television kautta. Hän on myös ihastunut Takahisa Kandoriin. Hänen japaninkielinen äänensä on Mizuki Ōtsuka.
Takahisa Kandori (jap. 神取 鷹久, Kandori Takahisa): Huhujen kautta kuolleista herännyt ensimmäisen Persona-pelin vihollinen. Hän esiintyy valeasussa Tatsuzou Sudoun sihteerinä. Nyarlathotep on värvännyt hänet rakentamaan koneen "ihanteellisen energian" keräämiseksi. Eternal Punishmentin amerikkalaisversiossa hänen nimensä on Guido Sardenia. Hänen japaninkielinen äänensä on Jūrōta Kosugi.

# Sivuhenkilöt 

Filemon (engl. Philemon): Hän on pitkä mies, jolla on poninhäntä sekä perhoskuviolla varustettu naamio. Hän on pelkkä puolueeton tarkkailija ja tekee vastustajansa, Nyarlathotepin, kanssa kokeita, jotka määräävät ihmiskunnan kohtalon. Filemon uskoo ihmisiin, mutta Nyarlathotep haluaa varmistaa ihmiskunnan tuhon. Hänen japaninkielinen äänensä on Jin Yamanoi.
Igor: Pitkänenäinen vanha mies, joka on Filemonin palvelija sekä Samettihuoneen, maailmojen välissä sijaitsevan astraalisen tilan, haltija. Seuranaan hänellä Samettihuoneessa ovat pianonsoittaja Nimetön (Nameless) ja sopraano Belladonna, jotka esittävät "Sielun aariaa" (Aria of the Soul), sekä toisinaan myös Demonimaalari.
Demonimaalari (engl. Demon Painter): Sumarusta kotoisin oleva mies, joka oleskelee nykyään Samettihuoneessa ja jonka maalaustaitojen sanotaan kalpenevan jopa jumalten ja demoneiden töitten rinnalla. Hänen tehtävänsä on muuttaa tyhjiä tai vapaita Tarot-kortteja toisen arkanan korteiksi, mutta uusi arkana ei voi olla Narri tai yksikään pienistä arkanoista. Eternal Punishmentissa häntä kutsutaankin Demonitaiteilijaksi (engl. Demon Artist).
Ixquic: Oikealta nimeltään Hoshi Akashi (jap. 星あ かり, Akashi Hoshi). 13-vuotias cosplay-harrastaja, jolla on hyvin laaja mielikuvitus. Pukeutuu usein maya-soturi Ixquiciksi. Hoshin arkana on Kuu. Hänen Persoonansa on Vasta-Pairika (Reverse Pairika). Oli väliaikaisesti Naamioituneen piirin jäsen. PSP-versiossa hänen japaninkielinen äänensä on Hikari Tachibana.
Maki Sonomura (jap. 園村 麻希, Sonomura Maki): Esiintynyt myös edellisessä Persona-pelissä. Nykyään 20-vuotias nuori nainen, joka toimii psykiatrin assistenttina Hiiragin terapialaitoksessa. Eternal Punishmentin amerikkalaisversiossa hänen nimensä on Mary. PSP-versiossa hänen englanninkielinen äänensä on Melissa Fahn.
Reiji Kido (jap. 城戸 玲司, Kido Reiji): Esiintynyt myös edellisessä Persona-pelissä. Nykyään 20-vuotias myyntimies, joka ei menesty työssään kovin hyvin. Eternal Punishmentin amerikkalaisversiossa hänen nimensä on Chris. PSP-versiossa hänen englanninkielinen äänensä on Christopher Sabat.
Hidehiko "Brown" Uesugi (jap. 上杉 秀彦, ブラウン, Uesugi Hidehiko, Buraun): Esiintynyt myös edellisessä Persona-pelissä. Nykyään 20-vuotias talk show -isäntä. Eternal Punishmentin amerikkalaisversiossa hänen nimensä on Brad.

# Lähteet 

