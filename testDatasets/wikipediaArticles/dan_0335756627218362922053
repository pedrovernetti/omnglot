
## Natura 2000-område nr. 63 Sønder Feldborg Plantage

Natura 2000-område nr. 63 Sønder Feldborg Plantage er et habitatområde (H56) og fuglebeskyttelsesområde (F42) der er beliggende nord for Herning mellem Karup og Holstebro. Området består dels af nåletræsplantage og dels af lysåbne arealer, og har et samlet areal på 120 ha, og er ejet af Naturstyrelsen. 
Store dele af arealet er rester af et større gammelt moseområde, Hammermose, der delvist er drænet og opdyrket til enten landbrugs- eller skovbrugsformål. Arealet ligger således også i direkte tilknytning til en de af den tidligere Hømose, der dog for størsteparten ligger udenfor Natura 2000 området. Området er udpeget for at beskytte de tilbageværende arealer med hængesæk og mosaikken af hedetyper. Disse naturtyper er samtidig potentielle levesteder for tinksmed, der dog ikke er fundet på stedet i de senere år. I den nordlige ende er der opsat et tårn med en fin udsigt over hedemosen. 
Natura 2000-området ligger i den nordlige ende af den meget større plantage, og der ligger flere småsøer, hvor den største er Lillesø på ca. 3 ha. Her ligger rester af to studefolde, som blev brugt frem til 1870, da en gamle studevej fra Salling passerede her forbi .

# Videre forløb 

Natura 2000-planen blev vedtaget i 2011, hvorefter kommunalbestyrelserne
og Naturstyrelsen udarbejdede bindende handleplaner for
gennemførelsen af planen. Planen videreføres og videreudvikles i anden planperiode 2016-21. Natura 2000-området ligger i Herning Kommune, og naturplanen koordineres med vandplanen for 1.2 Hovedvandopland Limfjorden 

# Se også 

Internationale naturbeskyttelsesområder i Danmark
Naturtyper i Danmark

# Eksterne kilder og henvisninger 

Naturplanen
Naturplanen 2016-2021
Basisanalysen 2016-21
