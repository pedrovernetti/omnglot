
## Berliinin olympiastadion

Olympiastadion on Berliinin vuoden 1936 olympialaisia varten valmistunut jalkapallo- ja yleisurheilustadion. Se rakennettiin vuoden 1916 olympialaisia varten valmistuneen Deutsches Stadionin paikalle. Vaikkakin stadionin arkkitehti Werner March valittiin jo ennen kansallissosialistien valtaannousua, vaikutti Adolf Hitler suuresti sen suunnitteluun. Lopulta valmistui vahvasti antiikin arkkitehtuurista vaikutteita saanut suurstadion jopa 110 000 katsojaa varten suuremman olympiakompleksin osaksi. Propagandantäyteiset olympialaiset olivat natsihallinnolle suuri menestys, kisoja seurasi noin neljä miljoonaa maksanutta katsojaalähde?.
Stadion selvisi toisesta maailmansodasta suurelta osin tuhoutuneessa kaupungissa lähes vahingoittumattomana, vaikkakin myös siitä käytiin tuhansia kuolonuhreja vaatinut taistelu Neuvostoliiton puna-armeijan ja kansallissosialistien Hitler Jugend -joukkojen välillä. Sodan jälkeen stadionkompleksi oli brittiarmeijan alaisuudessa niin sotilas- kuin siviiliurheilukäytössäkin. Jalkapallon Bundesliigan syntyessä vuonna 1963 muutti myös Hertha BSC stadionille, ja joukkue pelaa sillä kotiottelunsa edelleen. Vuoden 1974 jalkapallon MM-kisoissa oli stadion alkulohko A:ssa Chilen kaikkien otteluiden pelipaikka maan kohdatessa Australian lisäksi sekä DDR:n että isäntä Saksan liittotasavallan. Vuodesta 1985 lähtien Saksan cupin loppuottelu on pelattu vuosien 1937 ja 1939–1943 tapaan stadionilla.lähde?Berliinin muurin murtuessa ja Saksan yhdistyessä stadion nousi vuosikymmenten hiljaiselosta jälleen myös poliittisen keskustelun kohteeksi. Joidenkin mielestä Olympiastadion muodosti historiallisen painolastin, ja se olisi tullut raivata kokonaan uuden stadionin tieltä, toiset taas ehdottivat stadionin jättämistä rappeutumaan Rooman Colosseumin tapaan. Lopulta stadion päätettiin kuitenkin kunnostaa 242 miljoonan euron suurremontilla kansainväliset vaatimukset täyttäväksi, ja sille päätettiin antaa keskeinen rooli myös 2006 jalkapallon MM-kisoissa, joissa se oli neljän alkulohko-ottelun, puolivälierän ja finaalin pitopaikka. Uudistusten jälkeen stadionille mahtuu jalkapallo-otteluun 74 220 katsojaa. Stadionilla pelattiin myös naisten MM-kisojen 2011 virallinen avausottelu Saksa–Kanada, jossa kapasiteettia oli 73 680.
Vuoden 2009 yleisurheilun MM-kilpailut järjestettiin Berliinin Olympiastadionilla. Myös yleisurheilun EM-kilpailut vuonna 2018 järjestettiin stadionilla.

# Lähteet 

# Aiheesta muualla 

 Kuvia tai muita tiedostoja aiheesta Berliinin olympiastadion Wikimedia Commonsissa
