
## Elsenfeld

Elsenfeld er en købstad (markt) i Landkreis Miltenberg i Regierungsbezirk Unterfranken i den tyske delstat Bayern.

# Geografi 

Elsenfeld ligger i Region Bayerischer Untermain på den højre bred af floden Main. 
Kommunen bliver gennemskåret af den lille flod Elsava, der har sit udløb i Main i Elsenfeld. 
I kommunen ligger ud over Elsenfeld landsbyerne Eichelsbach, Rück, Schippach og Himmelthal (tidligere klostergods).
En del af kommunen ligger i Naturpark Spessart. På den modsatte flodbred ligger byen Obernburg am Main. 

# Trafik 

Elsenfeld har en banegård, Bahnhof Obernburg-Elsenfeld hvor Maintalbahn har regelmæssige forbindelser til Aschaffenburg og Miltenberg. Jernbanen Obernburg-Elsenfeld–Heimbuchenthal blev nedlagt i 1978 og er på det meste af strækningen ombygget til cykelrute.

# Eksterne henvisninger 

Elsavatal-Radweg
