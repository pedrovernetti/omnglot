
## Wermund Bendtsen

Wermund Bendtsen (1917–2003) was een Deense fotograaf, filmmaker en fotojournalist en actief in Odense van de jaren 40 tot en met de jaren 80.

# Leven 

Over het begin van zijn carrière is niet veel bekend. Via foto's uit het Otterup lokaalhistorische archief is te achterhalen dat hij opgroeide in het gezin van Steffen Anton Bendtsen en Dagmar Cecillie Bendtsen (voorheen Larsen).
In 1941 legt hij middels 6 foto's de schade en gevolgen vast van een Engels bombardement op Odense.Na de Tweede Wereldoorlog werkte Bendtsen als professionele fotograaf en was hij Orion Film betrokken als cameraman en regisseur fotografie bij diverse documentaires, waaronder Fra ø til ø i Kattegat (Van eiland tot eiland in het Kattegat). Een documentaire van 33 minuten uit 1955.In 1957 publiceerde Bendtsen zijn eerste en enige boek over fotografie, met als thema inspiratie en compositie.In de jaren 60 opende Bendtsen zijn eigen studio in Odense. Naast reclamefoto's maakte hij ook veel foto's voor musea en toeristenbureaus. Bendtsen heeft uiteindelijk veel (lokale) kunstobjecten gedocumenteerd van diverse musea in Odense. Naar aanleiding hiervan heeft hij ook diverse fotoboeken gepubliceerd.

# Erkenning 

Wereldwijde erkenning kreeg Bendtsen toen één van zijn foto's werd geselecteerd voor de tentoonstelling The Family of Man. De foto toont een zwetende arbeider die zijn hoofd afveegt. Hiermee was Bendtsen de enige fotograaf uit Denemarken die deelnam aan deze wereldberoemde tentoonstelling.Dezelfde foto, van Bendtsen, is in 1979 ook gebruikt als cover voor het vinyl album Vi Længes Sikkert Mod Noget Andet ('We verlangen naar iets anders') featuring Bertolt Brecht, Lars Forsell, Harald Herdal en Rudolf Nilsen.Van zijn persoonlijke werk zijn er zover bekend negen foto's (waarvan vier origineel) opgenomen in de collecties van het Nationale Fotomuseum van Denemarken of het Museum Brandts, (foto)museum voor Kunst en Visuele cultuur.

# Publicaties 

Bendtsen, W. (1957). Fotoinspiration og billedkomposition. Skandivanisk bogforlag.
Ørnholt, Hjalmar, auteur & Bendtsen, Wermund, fotografie. (1959) Det Sydfynske Øhav ('Hærvejen'). First edition. P. Haase & Son Publishers, Kopenhagen
Paulsen, I.B., auteur & Bendtsen, W., fotografie. (1960) Det Sydfynske Øhav. Tekst in het Deens, Engels en Duits. 1st ed. P. Haase & Son Publishers, Kopenhagen
Bendtsen, W., & Odense City Museums. (1960).
Ørnholt, H., & Bendtsen, W. (1961). Langs hærvejen. Haase.
Paulsen, I.B., auteur & Bendtsen, W., fotografie. (1961) Jyllands Vestkyst, 1st ed. P Haase & Son Publishers, Kopenhagen
Bendtsen, W. (1962). Odense County and City Hospital.
Bendtsen, W., & Pedersen, EM (1963). The young bar: 78 recipes for non-alcoholic drinks, snacks, desserts, etc.. Kopenhagen.
Bendtsen, W., & Kjersgaard, E. (1963). Fra Dannevirke til Dybbøl. Kopenhagen: Haase.
Bendtsen, W., Saabye, S., & Odense's museums. (1968). Odense's museums.
Andersen, I., Norbøll, K. W., Mikkelsen, K., & Bendtsen, W. (1969). Fysik og kemi for 1. og 2. realklasse: Tegn. Kbh: P. Haase & Søn.
Bendtsen, W., & Saabye, S. (1970). Odense City Museums. Odense.
Danmarks Grafiske Museum: Wermund Bendtsen. (1990). Odense: s.n..
