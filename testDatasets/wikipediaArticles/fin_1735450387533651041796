
## Iiro Seppänen

Iiro Akseli Seppänen (s. 13. heinäkuuta 1975 Helsinki) on suomalainen taikuri ja elokuvatuottaja. Taikuri-uransa huipulla Iiro oli yksi Suomen suosituimmista viihdetaiteilijoista. Seppänen työskentelee televisio- ja elokuvatuottajana Los Angelesissa Yhdysvalloissa. 

# Elämä ja ura 

Hänen vanhempansa ovat entinen europarlamentaarikko Esko Seppänen ja nykyisin eläkkeellä oleva toimittaja-kirjailija Kirsti Tulonen-Seppänen. Seppänen aloitti tv-uransa esiintymällä lapsena äitinsä ohjaamissa Yleisradion Koulutelevision ohjelmissa, kuten Robotti von Rosenbergin tutkimukset ja Kuka minä olen?. Seppänen aloitti taikurinuransa Linnanmäen sirkuskoulussa Solmu Mäkelän oppilaana.Hän on harrastanut myös extreme-lajeja, kuten base-hyppyä. Hänellä oli Suomen televisiossa ohjelmia, joissa hän teki taikatemppuja ja esitteli extreme-lajeja. Vuonna 2001 hän lopetti hypyt loukkaannuttuaan vakavasti base-hypyssä Yhdysvaltojen Arizonassa.Seppänen on myös osakkaana Pan Pacific Entertainment -yrityksessä. Yritys toimii siltana Kiinan ja Hollywoodin välillä rahoittamalla Hollywood-elokuvia ja kuvaamalla niitä Kiinassa. Seppänen toimii yhtiössä elokuvatuottajana. Hänen ensimmäinen iso tuotantonsa oli mikro-sarja The Courier CBS-kanavalle.Seppänen ja Hannu Karttunen ovat kumpikin luvanneet maksaa 2 500 euroa Skepsis ry:n 10 000 euron palkinnosta sille suomalaiselle, joka ensimmäisenä tuottaa valvotuissa olosuhteissa paranormaalin ilmiön.

# Yksityiselämä 

Seppänen seurusteli pitkään malli-näyttelijä Vera Jordanovan kanssa, mutta he erosivat alkuvuonna 2008. Seppänen kihlautui vuonna 2017 eteläafrikkalaisen Julia-etunimisen naisen kanssa ja heillä on vuonna 2019 syntynyt Freya-niminen tytär. Perhe asuu Kapkaupungissa Etelä-Afrikassa. Heidän on määrä avioitua 15. kesäkuuta 2019 Espanjassa.

# Lähteet 

Iiro Seppänen: En juokse enää koskaan

# Viitteet 

