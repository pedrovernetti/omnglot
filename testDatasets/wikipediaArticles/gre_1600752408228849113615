
## Πτολεμαΐδα Ερμία

Η Πτολεμαΐδα Ερμία αναφέρεται και Πτολεμαΐδα Θηβαΐδας ήταν Ελληνιστική πόλη της αρχαίας Αιγύπτου. Βρίσκεται στην δυτική όχθη του Νείλου στην περιοχή του σημερινού αιγυπτιακού χωριού Ψώι στην νομή της Θίνις και στο σύγχρονο Κυβερνείο Σοχάγκ. Κατασκευάστηκε από τον Πτολεμαίο Α΄ Σωτήρα λίγο μετά το 312 π.Χ. για να γίνει η πρωτεύουσα της Άνω Αιγύπτου. 
Σύμφωνα με το Στράβωνα ήταν η μεγαλύτερη πόλη στην Θηβαΐδα ίση με την Μέμφις στο μέγεθος. Ήταν χωρισμένη σε φυλές και δήμους με εκλεγμένους δικαστές όπως και μια παραδοσιακή ελληνική πόλη. Έλληνες άποικοι στην πόλη ήρθαν από την Πελοπόννησο και τη βόρεια Ελλάδα. Η πόλη είχε ναούς ελλήνων και αιγύπτιων Θεών (Δίας, ο Διόνυσος, η Ίσις), καθώς και μια λατρεία για τη δυναστεία των Πτολεμαίων, είχε επίσης θέατρο. Ο Πτολεμαίος, ο αλεξανδρινός αστρονόμος και γεωγράφος (περίπου 90-168 μ.Χ.), γεννήθηκε στην πόλη αυτή.

# Παραπομπές 

