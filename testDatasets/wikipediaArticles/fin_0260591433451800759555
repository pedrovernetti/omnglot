
## Dalton

Timothy Peter Dalton (s. 21. maaliskuuta 1946 Colwyn Bay, Wales, Britannia) on brittiläinen näyttelijä. Hänet tunnetaan parhaiten James Bondin roolista, jota hän esitti Bond-elokuvissa 007 vaaran vyöhykkeellä (The Living Daylights, 1987) ja 007 ja lupa tappaa (Licence to Kill, 1989).
Dalton on näytellyt myös teatterissa ja on Royal Shakespeare Companyn jäsen.

# Dalton Bondina 

Daltonia oli pyydetty näyttelemään James Bondia jo heti Sean Conneryn vetäytymisen jälkeen. Tällöin hän olisi tehnyt Bond-debyyttinsä jo 23-vuotiaana elokuvassa Hänen majesteettinsa salaisessa palveluksessa (1969). Nuori näyttelijä kuitenkin kieltäytyi ikäänsä vedoten ja rooli meni lopulta George Lazenbylle. Daltonin James Bondin on nähty olevan lähellä Ian Flemingin kirjojen agenttisankaria. Toisaalta etenkin Roger Mooren esittämän Bondin kannattajat eivät omaksuneet Daltonin tapaa esittää brittiagenttia.
007 vaaran vyöhykkeellä taloudellinen menestys oli samassa linjassa aiempiin Bond-elokuviin nähden ja se tuotti yli 191 miljoonaa dollaria 40 miljoonan dollarin budjetilla. Dalton ansaitsi elokuvasta 007 vaaran vyöhykkeellä kolme miljoonaa dollaria.
Daltonin toisen elokuvan, 007 ja lupa tappaa, menestys jäi hieman vaatimattomammaksi 156 miljoonan tuloksella. Dalton ansaitsi elokuvasta viisi miljoonaa dollaria. Heikompaan menestykseen vaikutti elokuvien Batman sekä Indiana Jones ja viimeinen ristiretki ilmestyminen samaan aikaan 007 ja lupa tappaa -elokuvan kanssa. Elokuvan englanninkielinen nimi aiheutti ongelmia Yhdysvalloissa, jossa sitä ei täydellisesti ymmärretty. Elokuvan nimeksi ehdotettiinkin aikoinaan ”007 – License Revoked”.
Timothy Daltonin kolmas James Bond -elokuva jätettiin kokonaan tekemättä tuotanto-, sopimus- ja talousongelmien vuoksi. Omien sanojensa mukaan Dalton oli väsynyt usean vuoden sopimuskiistoihin ja toisaalta hänen edellisestä Bondistaan oli kulunut jo liikaa aikaa. Virallisesti Dalton irtautui Bond-roolistaan vuonna 1994 ja 007 ja kultainen silmä suunniteltiin uudelleen Pierce Brosnanille.

# Valikoitu filmografia 

Maria, skottien kuningatar (1971)
Sextette (1978) – Sir Michael Barrington
Agatha (1979)
Flash Gordon – iskevä salama (1980) – Prince Barin
Antony ja Kleopatra (TV, 1983) – Marc Antony
007 vaaran vyöhykkeellä (1987) – James Bond
Hawks (1988) – Bancroft
007 ja lupa tappaa (1989) – James Bond
Brenda Starr (1989) – Basil St. John
Rocketeer (1991) – Neville Sinclair
Scarlett (TV-minisarja, 1994) – Rhett Butler
Cleopatra (1999)
Made Men (1999)
American Outlaws – viimeiset lainsuojattomat (2001) – Allan Pinkerton
Looney Tunes: Taas kehissä (2003) – Damien Drake
Neiti Marple: Kuolema lähettää viestin (2006) – Clive Trevelyan
Hot Fuzz (2007)
Toy Story 3 (2010)
The Tourist (2010)

# Lähteet 

http://www.pelicanpromotions.com.au/dalton/index.shtml
http://www.mi6.co.uk
James Bond - Ultimate/Special Edition Collection extras

# Viitteet 

# Aiheesta muualla 

Timothy Dalton Internet Movie Databasessa (IMDb.com) (englanniksi)
Timothy Daltonin koko elokuva- ja teatterituontanto, sekä englanninkielinen kertaus miehen urasta
