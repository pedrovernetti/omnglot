
## Αδόλφος των Νασσάου

Ο Αδόλφος, ολανδ. Adolff (11 Ιουλίου 1540 - 23 Μαΐου 1568) ήταν από τον Οίκο του Νασσάου. 

# Βιογραφία 

Ήταν ο τέταρτος γιος του Γουλιέλμου Α΄ κόμη του Νασσάου-Ντίλενμπουργκ του πλούσιου και της Τζουλιάνας, κόρης του Μπόντο Η΄ κόμη του Στόλμπεργκ-Βερνιγκερόντε.
Σπούδασε στο Βίττενμπεργκ και το 1566 πολέμησε εναντίον των Τούρκων, οι οποίοι προωθούντο στην Ευρώπη. Το 1568 ο πρωτότοκος αδελφός του Γουλιέλμος Α΄ πρίγκιπας της Οράγγης ο σιωπηλός οδήγησε σε εξέγερση την Ολλανδία εναντίον του Φιλίππου Β΄ των Αψβούργων της Ισπανίας. Ο Αδόλφος πολέμησε δίπλα του στη Βραβάντη. 
Έπειτα ακολούθησε το στρατό του τρίτου αδελφού του Λουδοβίκου στα βόρεια εναντίον των Ισπανών του Ζαν ντε Λιν δούκα του Άρενμπεργκ. Το 1568 στη μάχη του Χάιλιγκερλεε οι Ολλανοί νίκησαν, αλλά ο Αδόλφος απεβίωσε. Το γεγονός αναφέρεται στον εθνικό ύμνο της Ολλανδίας: "ο κόμης Άντολφ έμεινε πίσω, στη Φρεισία, στη μάχη".
