
## Insinööri Pettersson

Insinööri Pettersson on Berghamnin luotsipaikan ja Turun välisellä väylällä Nauvon saaren pohjoispuolella sijaitseva sektoriloisto, joka on rakennettu 1909. Se sijaitsee paikassa 60°15,18’ pohjoista leveyttä ja 21°53,8’ itäistä pituutta. Loisto on rakennettu vedenalaiselle matalikolle. Se on nimetty suunnittelijansa, Luotsi- ja majakkalaitoksen insinööri Karl R. Petterssonin mukaan. Loistotorni on rakenteeltaan betonikuorella vuorattu rautalevyrunkoinen rakennelma.Alun perin loiston valonlähteenä toimi kaasuvalo, ja se oli varustettu kaasun kulutusta säätelevällä aurinkoventtiilillä. Nykyään loiston valonlähteenä on aurinkopaneelien tuottama sähkö.Loistoon liittyy myös runsaasti tapakulttuuria. Loiston kylkeen on esimerkiksi kiinnitetty muistolaattana Insinööriliiton tunnuskuvio, jonka ovat asettaneet paikalleen turkulaiset tekniikan opiskelijat. Viimeisen vuosikurssin opiskelijat kiillottavat laatan keväisin.Huviveneilijöillä on tapana loiston sivuuttaessaan tervehtiä sitä sanoen: ”Hyvää päivää, herra insinööri.” Tapoihin kuuluu myös hatun nostaminen loistoa sivuutettaessa.

# Lähteet 

# Aiheesta muualla 

Väylien varsilta: Tapaus Insinööri Petterson, Helsingin yliopiston kansatieteen laitos
