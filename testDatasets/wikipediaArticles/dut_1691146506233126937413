
## Guy Luypaerts

Guy Luypaerts (Parijs, 29 september 1917 - 19 september 2015) was een Frans componist, dirigent en jazzpianist. Hij is de vader van de componist, muziekpedagoog, dirigent en fluitist Guy-Claude Luypaerts.

# Levensloop 

Luypaerts werkte voor de Tweede Wereldoorlog als jazzpianist. Tijdens de oorlog werkte hij aan het legertheater en werd muzikaal begeleider van Charles Trenet. In deze periode schreef hij ook zijn eerste lied met de titel Près de toi mon amour. Verder begeleidde hij in deze tijd ook orkesten bij plaatopnames. In 1940 gedurende de bezetting van de zuidelijke zone, richt hij in Toulouse een orkest op en begeleid ermee de festiviteiten in het muziekgebouw aan de Plaza. Aldaar komt hij samen met Jo Bouillon en werd diens arrangeur. In Marseille schrijft hij op het tafelkleed in een restaurant het werk Métamorphose, dat later een van zijn mooiste melodieën zal worden. Het wordt geïnterpreteerd door Camille Maurane, docent voor zang aan het Conservatoire national supérieur de musique in Parijs. In hetzelfde jaar componeerde hij ook Monde.
In 1942 ging hij terug naar Parijs en werd pianist en arrangeur voor Richard Blareau. Hij gedreven van het idee een eigen kwintet op te richten met een toen merkwaardige bezetting: altviool, celesta, accordeon, contrabas en gitaar. Maar hij heeft van begin aan met deze formatie succes met titels zoals Ballade des Petits Lutins, Rêver, Libellule ezv. Hij maakte plaatopnames voor het label Polydor en begeleidt Edith Piaf bij haar recitals en haar plaatopnames. Hij ontwikkeld een zeer persoonlijke stijl en manier om te orkestreren; een authentiek muzikant, componist en buitengewone "songwriter", die nu samenwerkt met Georges Ulmer. Het resultaat uit deze samenwerking is een internationaal succes Pigalle.
Naar de bevrijding wordt hij door de heer Bervily van de Radiodiffusion-télévision française (RTF) gevraagd, werken en arrangements voor een reeks uitzendingen met de titel Musique Symphonique Légère voor een orkest met 50 muzikanten te schrijven en het te dirigeren. Intussen zeer bekend geworden, begon hij twee jaar later een lange tournee door het buitenland. Voor het platenlabel "Capitol" nam hij vier albums met muziek van George Gershwin, Richard Rodgers, Irving Berlin en Cole Porter in een serie op met de respectievelijke titel Portraits Symphoniques de .... Van Cole Porter ontvangt hij een hartelijke en persoonlijke felicitatie voor de kwaliteit en zijn interpretatie.
Gemotiveerd door dit succes kwam hij in 1950 naar Frankrijk terug en gaf een recital met hulp van de RTF in het Palais de Chaillot. Het slot zich een hele reeks van concerten in binnen- en buitenland aan, bijvoorbeeld twee concerten met het Symfonisch Orkest van de Radio Monte Carlo in Monte Carlo, 33 concerten met het Nationaal Orkest van België en het Orkest van de Koninklijke Muntschouwburg in Brussel, 6 concerten in het Théâtre de la Gaîté-Lyrique met een bijzonder orkest, dat was samengesteld met bekende musici zoals Maurice André, Maurice Suzan ezv., 3 concerten in de Belgische omroep Radio-Télévision belge de la Communauté française (R.T.B.F.), 2 concerten in de Opera van Rijsel en 2 concerten in het Capitool in Toulouse met als solist Daniël Wayenberg. Hij werd door Jean Martinon uitgenodigd het eerste deel van het concert op 8 maart 1952 tijdens de Concerts Lamoureux te dirigeren. Door radio Stockholm was hij uitgenodigd voor 2 concerten.
De van hem gecomponeerde Rapsodie sur des Thèmes Juifs ging door Daniël Wayenberg tijdens de Concerts Colonne in het Theâtre du Châtelet in Parijs in première. Hij schreef eveneens de muziek voor de film Etoile sans lumière, met onder anderen Édith Piaf in de hoofdrol; het was het begin van een serie van 39 films voor de Amerikaanse televisie. In 1971 richtte hij de L’Association Symphonique de Musique Légère (Loi 1901) op en organiseerde concerten in de buitenwijken van Parijs. Opnieuw verzorgde hij als begeleider optredens van Charles Trenet en nam met hem de titel La Mer in het gewand van een nieuwe orkestratie op. In 1976 won hij de Castlebar International Song Contest met zijn titel Jeux de Dames; tijdens de wedstrijd dirigeerde hij het Orkest van Dublin. Een jaar later won hij de 1e prijs in de sectie Light Music met de titel Seagulls eveneens in Castlebar.
Op 8 mei 1977 verzorgde hij in de Cathédrale de Saint-Louis-des-Invalides in samenwerking met het Choeurs de L’Ile de France een indrukwekkend concert. Heel enthousiast reageerden de toenmalige burgemeester van Parijs Jacques Chirac en de huisheer (Aumônier des Invalides) Père Fougerousse als luisteraars van dit concert.
Uit financiële redenen werd het Orchestres Symphoniques de Musique Légère opgeheven. Sindsdien componeerde hij meestal werken voor harmonieorkest. In 1984 werd hij bekroond als laureaat van de 10e compositiewedstrijd voor werken voor harmonieorkest van de Europese Radio Unie met zijn titel L’Union fait la force. In 1987 ontvangt hij de prijs in de categorie Musique Symphonique Légère van de Société des Auteurs, Compositeurs et Éditeurs de Musique (SACEM), de Franse auteursrechtmaatschappij.

# Composities 

# Werken voor orkest 

1977 Gospel Rapsody, voor gemengd koor, orgel en orkest
1977 Gospel Rapsody nr. 2
A Demi-Mot, voor orkest
Andante et allegro, voor dwarsfluit en orkest
Araksi, voor orkest
Carnavalesca, voor orkest
Concert, voor piano en orkest
Concert, voor viool en orkest
Concertino, voor trombone en orkest
Cordoba, voor orkest
Cintra, voor orkest
Danse des sauterelles, voor orkest
Eclosion, voor orkest - won in 1963 de 1e prijs tijdens het internationale compositiewedstrijd georganiseerd door Office de Radiodiffusion Télévision Française
El contrabandista, voor orkest
Espaces, voor orkest
Fantaisie, voor altviool en orkest
La Hechicera, voor orkest
Lucifer, voor orkest
Mare nostrum, voor orkest
Mi ranchera, voor orkest
Pegase, voor orkest
Petite fée, voor orkest
Rapsodie sur des Thèmes Juifs, voor piano en orkest
Soleil couchant, voor orkest
Symfonie
Western, voor orkest

# Werken voor harmonie- of fanfareorkest 

1965 Fifreline, fantasie voor klaroenen, trompetten, hoorns en slagwerk
1979 Un bon petit diable, voor altsaxofoon en harmonieorkest
1984 L’Union fait la force, voor harmonieorkest
Amerique Latine, voor harmonieorkest
Andante et allegro, voor dwarsfluit en harmonieorkest
Balkania, voor harmonie- of fanfareorkest
Bugle Riff, voor fanfareorkest
Burlesque, fantasie voor fanfareorkest
Bye bye Majorettes, mars voor fanfareorkest
Cadre noir, fantasie voor fanfareorkest
Cascade, voor saxofoonkwartet en harmonieorkest
Chant d'amour, voor fanfareorkest
Chiquita, samba voor fanfareorkest
Concertino, voor trombone en harmonieorkest
Conguita, voor fanfareorkest
Croisiere, voor harmonieorkest
Domingo, voor fanfareorkest
Duke, voor fanfareorkest
En souvenir de..., voor harmonieorkest
Etre Star, voor fanfareorkest
Evergreen, voor harmonieorkest
Fantaisie concertante, voor altsaxofoon en harmonieorkest
Fantasmagorie, voor harmonieorkest
Far West, voor harmonieorkest
Feu d'Artifice, mars voor fanfareorkest
Flor Salvaje, baïon voor fanfareorkest
God Luck, foxtrot voor fanfareorkest
Harlem, voor fanfareorkest
Hawaï, voor harmonieorkest
Jamboree, voor fanfareorkest
Las Vegas, fox voor fanfareorkest
Le Moulin du Roy, fantasie voor fanfareorkest
Les Dragons, voor harmonie- of fanfareorkest
Let's go, mars voor fanfareorkest
Los guiros, voor fanfareorkest
Luisiana, foxtrot voor fanfareorkest
Mademoiselle, voor fanfareorkest
Magdalena, bolero voor fanfareorkest
Marching with the band, voor harmonie- en/of fanfareorkest
Mare nostrum, voor harmonieorkest
Music Hall, voor harmonieorkest
Musique de ballet, voor harmonieorkest
Oberbayern, mars voor harmonie- of fanfareorkest
Oh my Lord, voor fanfareorkest
Patte de velours, voor fanfareorkest
Petit prince, voor fanfareorkest
Pitching, voor fanfareorkest
Pop, voor fanfareorkest
Pussy cat, voor fanfareorkest
Rocky, voor fanfareorkest
Seet Music, voor harmonieorkest
Shadow, voor fanfareorkest
Taptoe Majorettes, voor fanfareorkest
Take it easy, voor fanfareorkest
Trois roses, voor harmonieorkest

# Muziektheater 

# Balletten 

# Vocale muziek 

# Liederen 

1944 Pigalle, voor zangstem en ensemble - tekst: Georges Ulmer, Géo Koger
1945 Quand j'étais mioche - Les mains dans les poches, voor zangstem en ensemble - tekst: Roland Gerbeau
1947 Tais-toi mon cœur, tango voor zangstem en orkest - tekst: Mireille Brocey
1947 Une enseigne au vent, voor zangstem en piano - tekst: Rachèle Thoreau
1951 Ballade des Petits Lutins, foxtrot
1952 Harmonie en forêt..., voor zangstem en accordeon - tekst: Rachèle Thoreau
1953 La Recette du printemps, wals voor zangstem en ensemble - tekst: Mariano Rivgauche
1959 Sur le sable chaud, boléro voor zangstem en piano
1959 La Bella ragazza, boléro-habanera voor zangstem en piano
1969 Au pays des fées
1969 La belle nuit, voor zangstem en ensemble - tekst: André Hornez
Methamorphose, voor zangstem en orkest - tekst: Rachèle Thoreau
Partir, rumba voor zangstem en accordeon - tekst: Jacques Larue

# Kamermuziek 

1946 Libellule, slow-fox
1946 Rêver
1979 Un bon petit diable, voor altsaxofoon (of dwarsfluit) en piano
1988 Escapade, voor sopraansaxofoon en piano
Carnavalesca, voor saxofoonkwartet
Duo en 3 pièces, voor altsaxofoon en vibrafoon

# Werken voor piano 

1962 Spain, twist (samen met: Fernand Bouillon)
Venezia

# Filmmuziek 

1945 Étoile sans lumière
1946 Chanson der Liebe
1955 Captain Gallant of the Foreign Legion
As Long as There Are Arabs
Carnival in Zagora/The Evil Men Do
Camel Race
Esprit de Corps
The Prayer Rug
Revenge
The Dagger of Judah
The Lady from Zagora
Double Jeopardy
The Ransom
The Legion Is Our Home
The Boy Who Found Christmas

# Bibliografie 

Alain Lacombe, François Porcile: Les Musiques du Cinéma Français, Paris: Bordas, 1995, 328 p., ISBN 978-2-040-19792-6
Wolfgang Suppan, Armin Suppan: Das Neue Lexikon des Blasmusikwesens, 4. Auflage, Freiburg-Tiengen, Blasmusikverlag Schulz GmbH, 1994, ISBN 3-923058-07-1
Jean-Marie Londeix: Musique pour saxophone, volume II : répertoire général des oeuvres et des ouvrages d' enseignement pour le saxophone, Cherry Hill: Roncorp Publications, 1985.
Chantal Brunshwig, Louis-Jean Calvet, Jean-Claude Klein: Cent ans de chanson française, 1880-1980, Paris: Editions du Seuil, 1984. 443 p., ISBN 978-2-352-87098-2

# Externe link 

(fr) Biografie op de internetpagina van de muziekuitgeverij Guy-Claude Luypaerts
(en) Guy Luypaerts in de Internet Movie Database
