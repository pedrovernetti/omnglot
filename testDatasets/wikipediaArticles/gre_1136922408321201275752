
## Παραδοσιακή ενδυμασία Ίου

Ως παραδοσιακή ενδυμασία της Ίου αναφέρεται ο τρόπος ένδυσης που καθιερώθηκε κατά τους παλαιότερους αιώνες στη νήσο Ίο των Κυκλάδων και διατηρήθηκε μέχρι περίπου τα μέσα του εικοστού αιώνα.

# Ανδρική ενδυμασία 

Η καθημερινή ενδυμασία των ανδρών ονομαζόταν «τσικουδένια» ενώ η επίσημη «λεβεντίστικη». Κατά την καθημερινή ενδυμασία, οι άνδρες χρησιμοποιούσαν ως κάλυμμα μια στρογγυλή κουκούλα την οποία στις επίσημες περιστάσεις αντικαθιστούσε ένας πλεκτός σκούφος ή φέσι. Παράλληλα φορούσαν σωκάρδι, ένα είδος γιλέκου, ζώνη, βράκα, κάλτσες και τσαρούχια.

# Γυναικεία ενδυμασία 

Η γυναικεία τοπική ενδυμασία της Ίου, αποτελείται από το καρκάλι ( είδος πουκάμισου ), το «σωπικάμισο μπρουζιτσένιο», το οποίο είναι είδος μεταξωτού πουκάμισου, το σωκάρδι που είναι πουκάμισο παρόμοιο με το αντίστοιχο ανδρικό, το κοντογούνι με προφίλια που οποίο είναι επίσης παρόμοιο με το αντίστοιχο ανδρικό γιλέκο και είναι διακοσμημένο με γούνα ή τσόχα ενώ διαθέτει και μανίκια. Παράλληλα, διαθέτει μεταξωτό φουστάνι, μαντήλι στους ώμους καθώς και διάφορα εξαρτήματα στο κεφάλι, όπως η καλύπτρα που ήταν γνωστή με την ονομασία κουρλί., το «μποξαδάκι» κατά τη χειμερινή περίοδο καθώς και ένα μαντήλι στο δεξί πλευρό.

# Παραπομπές 

# Βιβλιογραφία 

Θεοδ. Κ. Οθωναίου, Η νήσος Ίος ( Ιστορία - Λαογραφία - Γενικά ), τύποις Ιωάννου Κ. Γαβαλά, Αθήναι 1938.
Ελληνικές Φορεσιές, Συλλογή Εθνικού Ιστορικού Μουσείου, Ιστορική και Εθνολογική Εταιρεία της Ελλάδος, β' έκδοση, Αθήνα 2005.
