
## Σταθμός Καλλιθέα (Μετρό Αθήνας)

Ο Σταθμός Καλλιθέα είναι σταθμός του μετρό της Αθήνας, επί της γραμμής 1 (γνωστής και ως Ηλεκτρικού). Πήρε το όνομά του από την ομώνυμη συνοικία που εξυπηρετεί. Εξυπηρετεί επίσης τον Δήμο Μοσχάτου-Ταύρου. Βρίσκεται στη Λεωφόρο Θεσσαλονίκης, στο ύψος της Σιβιτανίδειου Σχολής.

# Ιστορικό 

Η κατασκευή του σταθμού ξεκίνησε από τον Σιδηρόδρομο Αθηνών - Πειραιώς (ΣΑΠ) το 1924, αλλά ολοκληρώθηκε από τη διάδοχή του εταιρεία, τους Ελληνικούς Ηλεκτρικούς Σιδηρόδρομους (ΕΗΣ) και εγκαινιάστηκε την 1 Ιουλίου 1928.Το 2003, ο σταθμός υπέστη ριζική ανακαίνιση εν όψει των Ολυμπιακών Αγώνων του 2004. Μέσα σε 10 μήνες, ανακατασκευάστηκαν οι αποβάθρες του, που επιστρώθηκαν με πλακάκια λάβας (προηγουμένως ήταν από τσιμέντο), και τα στέγαστρα εκσυγχρονίστηκαν, με νέα επικάλυψη, ενώ ενισχύθηκε και ο βραδινός φωτισμός του σταθμού. Παράλληλα, αναπλάστηκαν οι χώροι γύρω από τις εισόδους του. Ο ανακαινισμένος σταθμός εγκαινιάστηκε στις 5 Νοεμβρίου 2003 από τον τότε πρωθυπουργό Κώστα Σημίτη και έγινε μόλις ο δεύτερος στον 21ο αιώνα σταθμός του μετρό της Αθήνας που έχει εγκαινιασθεί από πρωθυπουργό.

# Δομή σταθμού 

# Παραπομπές 

