
## Μπιγκ Ι Λάνγκστον

Ο Έτορ Εουέν (Ettore Ewen, 1 Μαρτίου 1986) είναι Αμερικανός παλαιστής και πρώην αρσιβαρίστας, που εργάζεται για την εταιρεία πάλης WWE. Στα ρινγκ που εμφανίζεται είναι γνωστός ως "Μπιγκ Ι".

# Πρόωρη ζωή 

Ο Έουεν γεννήθηκε στη Φλόριντα απο Αφρό-Καραϊβικούς μετανάστες. Μεγαλώνοντας πέρασε απο διάφορα αθλήματα μέχρι που ασχολήθηκε με την άρση βαρών.

# Καριέρα στην άρση βαρών 

Σε ηλικία 24 ετών, ο Εουέν συμμετείχε σε διαγωνισμό άρσης βαρών, όπου έσπασε τέσσερα ρεκόρ στη πολιτεία της Φλόριντα.
Την επόμενη χρονιά στη Πενσιλβανία κατάφερε να σπάσει άλλο ένα ρεκόρ.

# Καριέρα στο WWE 

# Ξεκίνημα και τίτλοι 

Το 2009 υπέγραψε συμβόλαιο με το WWE και στάλθηκε στη θυγατρική εταιρεία Florida Championship Wrestling για να εκπαιδευτεί. Το 2012, ο Μπιγκ Ι Λάνγκστον κέρδισε το Πρωτάθλημα NXT, νικώντας τον Σεθ Ρόλινς.
Τον Δεκέμβριο του 2012, έκανε το ντεμπούτο του στο Raw ως ο σωματοφύλακας της Έι Τζέι Λι. Οι δύο τους συμμάχησαν με τον Ντολφ Ζίγκλερ και συνέχισαν ως τρίο στις εμφανίσεις τους στο σόου. Τον Αύγουστο του 2013 ο Λάνγκστον συνέχισε μόνος του, αφού έγινε face (δηλαδή συμπαθής στο κοινό). Τον Νοέμβριο σε επεισόδιο του Raw, ο Λάνγκστον νίκησε τον Κέρτις Άξελ και έγινε ο νέος Διηπειρωτικός Πρωταθλητής. Συνέχισε να υπερασπίζεται το Διηπειρωτικό Πρωτάθλημα και τον Φεβρουάριο του 2014 συνέχισε να εμφανίζεται απλώς ως "Μπιγκ Ι". Τον Μάιο έχασε το πρωτάθλημα απο τον Μπαντ Νιούζ Μπάρετ. Το καλοκαίρι ο Μπιγκ Ι ξεκίνησε μια κόντρα με τον Ρούσεβ. Σε δύο περιπτώσεις ο Μπιγκ Ι έχασε απο τον Ρούσεβ, τελειώνοντας έτσι τη κόντρα τους.

# Νίου Ντέι 

Το 2014, ο Μπιγκ Ι συμμετείχε στην ομάδα "Νίου Ντέι", μαζί με τους Κόφι Κίνγκστον και Εξέβιερ Γουντς. Οι τρεις τους, κατάφεραν να τραβήξουν την προσοχή του κοινού και να κατακτήσουν το Ομαδικό Πρωτάθλημα WWE δύο φορές.

# Πηγές 

Προφίλ στο Prowrestling.about
