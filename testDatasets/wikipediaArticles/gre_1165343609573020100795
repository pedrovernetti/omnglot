
## Νέα Πέρσαινα Ηλείας

Για το παλιό χωριό, δείτε: ΠέρσαιναΗ Νέα Πέρσαινα είναι ένα καινούριο σχετικά χωριό της Πελοποννήσου, με 288 μόνιμους κατοίκους (απογραφή του 2011). Ανήκει στην Τοπική Κοινότητα Περσαίνης του Δήμου Αρχαίας Ολυμπίας της Δημοτικής Ενότητας Φολόης του Νομού Ηλείας. Βρίσκεται επάνω στο οροπέδιο της Κάπελης, στη θέση Μποτίνι (με γεωγραφικές συντεταγμένες: 37°45´0" βόρεια και 21°41´0" ανατολικά), περίπου 50 χλμ. βορειοανατολικά του Πύργου και 27 χλμ. βορειοανατολικά της Αρχαίας Ολυμπίας και είναι κτισμένη στο δυτικό μέρος του περίφημου δρυοδάσους της Φολόης και κάτω από το ψηλότερο σημείο του όρους, που είναι η κορυφή της Φούρκας, με υψόμετρο περίπου 780 μ.Το όρος Φολόη αρχίζει από εκεί που τελειώνει ο Ερύμανθος και τα Λάμπεια όρη (Αστράς), δηλαδή στου Κούμανι και τελειώνει στην Κρεμαστή, λίγο πριν τον Πύργο και στο Γεράκι, πριν την Αμαλιάδα.

# Σεισμός (1965) 

Το 1965 έγινε ένας σεισμός ο οποίος δημιούργησε επικίνδυνες ρωγμές στα σπίτια και στο έδαφος. Μετά από διαβήματα της Κοινότητας Περσαίνης στην τότε κυβέρνηση, στάλθηκαν τεχνικοί και διοικητικοί κρατικοί υπάλληλοι, οι οποίοι, αφού μελέτησαν το θέμα, αποφάσισαν πως υπάρχει ανάγκη μεταφοράς του χωριού σε νέα ασφαλή θέση. Επιλέχτηκε απ' όλους η τοποθεσία Μποτίνι Περσαίνης συνολικού εμβαδού 168.490 τ.μ.

# Η Νέα Πέρσαινα 

Το 1970 άρχισε να χτίζεται το καινούργιο χωριό, η Νέα Πέρσαινα, και το 1975 παραδόθηκαν τα νέα σπίτια στους Περσαιναίους. Έτσι δημιουργήθηκε ένα άλλο χωριό, με καινούργια σπίτια, με ωραίους δρόμους με σχέδιο πόλεως, με ρεύμα, νερό, αποχέτευση, συγκοινωνία, και άλλες ανέσεις. 
Η ψυχή όμως των Περσαιναίων έμεινε εκεί κάτω, στην Παλιά Πέρσαινα. Αυτή είναι για τους Περσαιναίους, ειδικά τους παλιούς, ο «δικός τους παράδεισος».

# Παραπομπές 

# Πηγές 

Αποτελέσματα της Απογραφής Πληθυσμού-Κατοικιών 2011 που αφορούν στο Μόνιμο Πληθυσμό της Χώρας, Εφημερίδα της Κυβερνήσεως της Ελληνικής Δημοκρατίας, τχ. 2ο, φ. 3465 (28 Δεκεμβρίου 2012).
Ιστοσελίδα persaina.gr

# Εξωτερικοί σύνδεσμοι 

Ε.Ε.Τ.Α.Α. - Διοικητικές μεταβολές Νέας Πέρσαινας Ηλείας, eetaa.gr. Ανακτήθηκε: 29/11/2017.
Ε.Ε.Τ.Α.Α. - Διοικητικές μεταβολές Κοινότητας Περσαίνης Ηλείας, eetaa.gr. Ανακτήθηκε: 29/11/2017.
