
## Ford EXP

Ford EXP on Fordin vuosina 1981–1988 valmistama coupé-korinen automalli, joka perustuu tekniikaltaan pohjoisamerikkalaiseen Ford Escortiin. Sitä myytiin lyhyen aikaa myös nimellä Mercury LN7. Mallin seuraajaksi tuli Ford Probe.

Moottorina oli aluksi sama 1,6-litrainen (70 hv) kuin Escortissa. Se ei antanut kummoista suorituskykyä, etenkin kun EXP oli noin 90 kiloa Escortia painavampi. Keväällä 1982 tuli saataville 80-hevosvoimainen versio, josta vuonna 1983 esiteltiin lisäksi 88-hevosvoimainen ruiskutusversio. Mercury LN7:n tuotanto päättyi kesällä 1983 alhaisten myyntilukujen vuoksi. 
Vuonna 1984 esiteltiin EXP Turbo, jossa moottorin teho oli 122 hevosvoimaa.

EXP koki vuonna 1985 kasvojenkohotuksen, jossa sitä nykyaikaistettiin muun muassa uusilla ajovaloilla, etusäleiköllä ja puskureilla. Uutena moottorina oli 1,9-litrainen (90/106 hv), jonka suurempitehoisen version teho nousi 115 hevosvoimaan vuonna 1987. 

# Lähteet 

# Aiheesta muualla 

 Kuvia tai muita tiedostoja aiheesta Ford EXP Wikimedia Commonsissa
