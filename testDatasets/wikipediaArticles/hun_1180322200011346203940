
## Balkán-kupa

A Balkán-kupa biztosított lehetőséget a földrajzilag egymáshoz közel elhelyezkedő országok válogatottjai részére, hogy időszakonként felmérjék nemzeti labdarúgásuk szintjét. A Nemzetközi Labdarúgó-szövetség (FIFA) nyilvántartása szerint 39 tornán küzdenek a válogatott és egyesületi csapatok világszerte.
Mihajlo Andrejević dr. a Jugoszláv labdarúgó-szövetségben a nemzetközi ügyek vezetője volt. Nagy nemzetközi sportkapcsolatainak eredményeként 1929-ben megszervezte a Balkán-kupát – a válogatottak részére kiírt tornasorozatot. 1929-1980 között a Balkán régió országainak válogatott csapatai mérték össze erejüket. Az első tornát 1929-ben rendezték Románia, Görögország, Jugoszlávia és Bulgária válogatott csapatainak közreműködésével. Minden csapat kétszer játszott egymással – otthon és idegenben. Az elért pontok alapján az első kiírást Románia válogatott együttese nyerte. A versenykiírás szerint a nemzetközi labdarúgó tornát 2-3 évenként rendezték meg. A tornasorozatban 1946-ig ugyan az négy válogatott csapat vett részt, 1946-ban Görögországot Albánia váltotta, aki ennek örömére rögtön meg is nyerte a tornát. 1947-ben Magyarország, 1948-ban Lengyelország és Csehszlovákia gárdáival 7 együttesre növekedett a nevezettek létszáma. A torna sorozatot felfüggesztették majd 1973-ban újraélesztették. Csak négy ország válogatottja versenyezett, Románia, Bulgária, Törökország és Görögország, később a négyeshez csatlakozott Jugoszlávia együttese is.

# Források 

Hornyák Lajos: A labdarúgás játékszabályai (Labdarúgó-játékvezetők kézikönyve) - HOT-FIVE Kft. 2002 ISBN 963-202-807-4
