
## Θάξτεντ

Το Θάξτεντ (αγγλικά: Thaxted ) είναι πόλη και πολιτική ενορία στην επαρχία Άτλεσφορντ στο βορειοδυτικό Έσσεξ της Αγγλίας.

# Ιστορία 

Το Θάξτεντ εμφανίζεται στο Domesday Book του 1086 ως "Tachesteda", που στα Αρχαία Αγγλικά σημαίνει «περιοχή όπου τοποθετήθηκε αχυροσκεπή». Κάποτε ήταν κέντρο μεταποίησης μαχαιρικών ειδών, αλλά παρήκμασε κατά την άνοδο του Σέφιλντ ως κύριο βιομηχανικό κέντρο. Σιδηροδρομική γραμμή με την ονομασία Elsenham & Thaxted Light Railway (Ελαφρός Σιδηρόδρομος Άιζενχαμ και Θάξτεντ), άνοιξε το 1913 αν και ο σιδηρόδρομος δεν έφτασε σε απόσταση μικρότερη από 1,2 χιλιόμετρα από την πόλη, μιας και τα χωματουργικά έργα στον ποταμό Τσέλμερ αποδείχθηκαν κοστοβόρα. Με την ανάπτυξη των οδικών συγκοινωνιών, η γραμμή έκλεισε για το επιβατικό κοινό το 1952 και συνολικά το 1953.

# Δημογραφία 

Ο πληθυσμός του Θάξτεντ είναι περίπου 2.000 κάτοικοι και έμεινε σχεδόν αμετάβλητος κατά τους αιώνες. Το Θάξτεντ έχει συνολικά 2.845 κατοίκους σύμφωνα με την απογραφή του 2011. Το 1829 υπήρχαν 2.293 κάτοικοι και το 1848 υπήρχαν 2.527 κάτοικοι. Κατά την απογραφή του 1881 ο πληθυσμός είχε πέσει στους 1.914, και έπεσε στος 1.596 το 1921. Το 2001, ο πληθυσμός ήταν 2.526 κάτοικοι.

# Κοινότητα 

Στους συλλόγους και τις κοινότητες του Θάξτεντ περιλαμβάνεται ο σύλλογος Thaxted Morris που ιδρύθηκε το 1911 και είναι ο παλαιότερος σύλλογος χορού Μόρις στην Αγγλία. Το Thaxted Morris Men φιλοξενούσε την συνάντηση στην οποία το 1934 έγινε εθνικός οργανισμός ως "Morris Ring", και έκτοτε συνεχίζει να φιλοξενεί τις συναντήσεις κάθε χρόνο.Το ετήσιο Φεστιβάλ του Θάξτεντ λαμβάνει χώρα για τέσσερα σαββατοκύριακα τον Ιούνιο και τον Ιούλιο κάθε χρόνου, περιλαμβάνοντας πρόγραμμα μουσικών συναυλιών.Ο ποδοσφαιρικός σύλλογος του Θάξτεντ, οι Thaxted Rangers, διαθέτει ομάδα ανδρών και νέων.

# Αξιοθέατα 

Στα πιο αξιοσημείωτα κτίρα του Θάξτεντ περιλαμβάνονται τα Χόρχαμ Χολ που χρονολογείται από το 1450 και ο Ανεμόμυλος του Τζον Γουεμπ που χτίστηκε το 1804. 
Ο ενοριακός ναός του Αγίου Ιωάννη χτίστηκε μεταξύ 1340 και 1510. Ο ναός έχει κάθετα παράθυρα και υαλογράφημα στο οποίο αναπαρίστανται ο Αδάμ και η Εύα. Η εκκλησία, που βρίσκεται στην κορυφή ενός λόφου πάνω από την πόλη, αναφέρεται συχνά ως «ο Καθεδρικός του Έσσεξ». Από το 1910 έως το 1942, βικάριος του ναού ήταν ο Κόνραντ Νόελ, γνωστός ως «Κόκκινος Βικάριος» λόγω του δημοφιλούς Χριστιανικού σοσιαλισμού του.

# Γνωστές προσωπικότητες 

Γκούσταβ Χολστ, συνθέτης.
Ρίτσαρντ Σαρπ, πολιτικός.
Νταϊάνα Γουίν Τζόουνς, συγγραφέας.
Κόνραντ Νόελ, βικάριος, Χριστιανός σοσιαλιστής.
Τζον Χάντερ, συγγραφέας, αρχαιολόγος και ιστορικός.

# Φωτογραφίες 

 
 
 
 

# Παραπομπές 

# Εξωτερικοί σύνδεσμοι 

Η εκκλησία του Θάξτεντ στην ιστοσελίδα της Εκκλησίας του Έσσεξ
Φωτογραφίες και πληροφορίες σχετικά με τον σταθμό του Θάξτεντ
