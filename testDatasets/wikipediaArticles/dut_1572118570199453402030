
## Felicia

Igmar Felicia (Amersfoort, 11 september 1990) is een Nederlandse radio-dj.

# Biografie 

Felicia begon zijn radiocarri√®re bij de lokale omroep Roulette FM. In 2013 begon hij bij Nu Talent (538 Groep). In datzelfde jaar kwam hij terecht bij Slam!FM, waar hij elke zaterdag en zondag tussen 12 en 15 uur het programma Recharge presenteerde. Vanaf januari 2014 stroomde Felicia door naar de avond op Slam!FM. Hij ging elke maandag t/m donderdag tussen 19 en 24 uur het programma Bij Igmar presenteren. Vanaf augustus 2016 verschoof dit tijdslot naar 19 tot 22 uur, waarna Jordi Warners presenteerde tot middernacht.
In oktober 2017 stapte Felicia over naar Qmusic, waar hij samen met Mattie Valk en Fien Vermeulen het programma Mattie, Fien & Igmar ging presenteren.
In juni 2018 werd bekend dat de ochtendshow 'Mattie, Fien & Igmar' zou gaan stoppen, waarop Felicia een andere plek zou krijgen in de programmering. Sinds 17 september 2018 presenteert hij elke avond tussen 19:00 en 21:00 een programma op Qmusic. Hij nam het tijdslot over van Menno Barreveld.
Sinds 2018 schuift Felicia af en toe aan bij RTL Boulevard om over muziekitems te praten.
Vanaf mei 2019 stapt Felicia over van Qmusic naar Radio 538. Hij krijgt daar een eigen show in het weekend, hij vult daar de avonduren. Daarnaast wordt Felicia het vaste gezicht van TV 538 en het YouTubekanaal van de zender.
Felicia heeft een relatie met Fien Vermeulen.

# Prijzen 

In 2013 en 2014 was Felicia genomineerd voor de Marconi Award voor Aanstormend Talent. In 2014 was hij tevens de winnaar van deze prijs.
