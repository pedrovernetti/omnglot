
## Virtasalmen vaakuna

Virtasalmen vaakuna oli Virtasalmen kunnan tunnus. Vaakunan aihe viittaa vanhaan virran ylittävään tieyhteyteen kunnan keskustassa.
Vaakunan selitys on ”kultakentässä musta, reunoihin ulottuva, yläpuolelta sakarakoron rajoittama, kaksikaarinen silta.” Vaakunan on suunnitellut Tapio Tikkanen, ja Virtasalmen kunnanvaltuusto hyväksyi sen kokouksessaan 20. joulukuuta 1954. Sisäasiainministeriö vahvisti vaakunan käyttöön 15. huhtikuuta 1955.
Vaakuna jäi epäviralliseksi kotiseutuvaakunaksi 2004, kun Virtasalmi, Pieksämäen maalaiskunta ja Jäppilä muodostivat Pieksänmaan kunnan.

# Lähteet 

Suomen kunnallisvaakunat, s. 171. Suomen Kunnallisliitto, 1982. ISBN 951-773-085-3. 
Sisäasiainministeriön vahvistamat kaupunkien, kauppaloiden ja kuntien vaakunat 1949-1995 I:14 Virtasalmi Kansallisarkiston digitaaliarkisto.
