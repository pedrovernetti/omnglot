
## L.A. Story

L. A. Story on Mick Jacksonin ohjaama yhdysvaltalainen romanttinen fantasiakomedia vuodelta 1991. Sen on käsi kirjoittanut mies pääosaa esittävä koomikko Steve Martin.
Elokuva kertoo Los Angelesissa työskentelevän, koomisia sää tiedotuksia tekevän tv-meteorologin elämästä episodimaisesti. Neuvoja rakkaus elämässä hänelle antaa tienvarren valotaulu. Miehen entistä nais ystävää esittää Marilu Henner, uudempia löytöjä ovat nuori ja villi SanDeE* (Sarah Jessica Parker) ja keski-ikäinen britti toimittaja Sara (Victoria Tennant, joka oli tuolloin Steve Martinin vaimo myös oikeassa elämässä). Saran brittiläistä ex-miestä esittää Richard E. Grant.
Elokuvassa nähdään kreditoimattomia cameo rooleja Chevy Chaselta, Woody Harrelsonilta, Paula Abdulilta, Martin Lawrencelta, Rick Moranisilta ja Terry Jonesilta. John Lithgow’n ja Scott Bakulan cameot eivät päätyneet elokuvan lopulliseen versioon.
Elokuvassa kuullaan kolmea Enyan kappaletta: ”On Your Shore”, ”Exile” ja ”Epona”.

# Vastaanotto 

L.A. Story sai myönteisiä arvioita kriitikoilta ja menestyi hyvin teattereissa. Vuonna 2008 The Los Angeles Timesin asiantuntija äänestyksessä se nimettiin 20. parhaaksi Los Angelesista kertovaksi elokuvaksi viimeisten 25 vuoden aikana.Video-oppaassa vuodelta 1994 Esko Rautakorpi kutsui L.A. Storya ”hykerryttäväksi aikuisten saduksi” ja antoi sille neljä tähteä viidestä, mikä vastaa sanallista arviota ”erinomainen”.

# Lähteet 

# Aiheesta muualla 

L.A. Story Internet Movie Databasessa (IMDb.com) (englanniksi)
L.A. Story Elonetissä
