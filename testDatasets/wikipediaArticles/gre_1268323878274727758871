
## Ραϋμόνδος Βερεγγάριος της Άντρια

Ραϊμόνδος - Βερεγκάριος της Άντρια (1281 - 1307) κόμης της Άντρια και δούκας του Πεδεμοντίου. Πέμπτος υιός του Καρόλου B΄ του Χωλού βασιλιά της Νάπολης και της Μαρίας των Άρπαντ, κόρης του Στεφάνου ΣΤ¨ της Ουγγαρίας. 
Στην παιδική του ηλικία δεν έζησε στην Νάπολη, αλλά στην γενέτειρα του Προβηγκία (όπου γεννήθηκε σε μια σύντομη εκστρατεία του πατέρα του) υπό την κηδεμονία του Γουλιέλμου του Μανουάρ. Με την συνθήκη του Κανφράνκ (1288) δόθηκε όμηρος με δύο μεγαλύτερους αδελφούς του στην Αραγωνική Αυλή, σε αντάλλαγμα της απελευθέρωσης του πατέρα τους. Ήταν άρρωστος εκείνη την χρονιά και δεν στάλθηκε αμέσως, αλλά τον επόμενο χρόνο (1289). Τα τρία αδέλφια είχαν βασιλική μεταχείριση στην αιχμαλωσία τους και με την συνοδεία 100 νέων ευγενών απελευθερώθηκαν (1295) με την Συνθήκη του Ανάνι.
Μετά την απελευθέρωσή του, ταξίδεψε στην Νάπολη, επισκέφτηκε το Καστέλ ντελ' Όβο και ακολούθησε τον αδελφό του Λουδοβίκο επίσκοπο της Τουλούζης στην Ρώμη. Επέστρεψε στην Νάπολη με τους αδελφούς του Φίλιππο πρίγκιπα του Τάραντα και Ιωάννη κόμη της Γραβίνας προκειμένου να υποδεχτούν την Γιολάντα, κόρη του Πέτρου Γ΄ της Αραγωνίας και νύφη του αδελφού τους Ροβέρτου της Νάπολης.
Το 1300 δέχτηκε τις κομητείες Γραβίνα και Άντρια και τους πύργους Βαϊράνο, Λεσίνα, και Τέρα ντι Μούρο. Έχασε την Γραβίνα το 1302. Τον Δεκέμβριο του 1304 κλήθηκε στην κομητεία του Πεδεμοντίου. Λίγο αργότερα δημιουργήθηκε το Βασίλειο της Σικελίας και ο ίδιος διορίστηκε μέγας Ταξιάρχης (1305), αλλά η επιρροή του περιορίστηκε. Πολέμησε τους Αραγωνέζους στην Σικελία (1301), παραχωρώντας στους Ναΐτες μια έκταση γης κοντά στην Γραβίνα. Τον Ιούλιο του 1304, πήγε ξανά στην Νάπολη προκειμένου να υποδεχτεί την νέα νύφη του αδελφού του Ροβέρτου, Σάντσα, κόρη του Ιακώβου Β΄ της Μαγιόρκας. 
Απεβίωσε λίγο μετά τον γάμο του με την Μαργαρίτα, κόρη του Ροβέρτου κόμη του Κλερμόν.
