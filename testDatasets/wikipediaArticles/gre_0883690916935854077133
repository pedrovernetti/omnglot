
## Μαρία Άννα της Πορτογαλίας

Η Μαρία Άννα της Πορτογαλίας (Maria Ana de Bragança, 13 Ιουλίου 1861 - 31 Ιουλίου 1942) ήταν η σύζυγος του Γουλιέλμου Δ΄, Μέγα Δούκα του Λουξεμβούργου και η κόρη του Βασιλιά Μιχαήλ Α΄ της Πορτογαλίας. 

# Βιογραφία 

Η Μαρία Άννα γεννήθηκε στις 13 Ιουλίου 1861 στο Κάστρο Μπρόνμπαχ του Βασιλείου της Βυρτεμβέργης, και ήταν το έκτο παιδί και πέμπτη κόρη του Βασιλιά Μιχαήλ Α΄ της Πορτογαλίας και της Αδελαΐδας, κόρης του Κωνσταντίνου διαδόχου στο πριγκιπάτο του Λέβενσταϊν-Βέρτχαϊμ-Ρόζενμπεργκ.
Πριν από το γάμο της με τον Γουλιέλμου Δ΄, Μέγα Δούκα του Λουξεμβούργου, θεωρήθηκε από τον Αυτοκράτορα Φραγκίσκο Ιωσήφ Α΄ της Αυστρίας ως κατάλληλη νύφη για τον μοναδικό γιο και κληρονόμο του Πρίγκιπα Ροδόλφο, αλλά ο Ροδόλφος δεν της άρεσε και παρέμεινε ελεύθερη τα επόμενα χρόνια.
Στις 21 Ιουνίου 1893 η Μαρία Άννα παντρεύτηκε τον Γουλιέλμο, Κληρονομικό Πρίγκιπα του Λουξεμβούργου στο Κάστρο Φίσχορν. Μαζί απέκτησαν έξι παιδιά:

την Μαρία Αδελαΐδα Θηρεσία Χίλντα Βιλελμίνη, Μεγάλη Δούκισσα του Λουξεμβούργου (1894-1924), δεν παντρεύτηκε ποτέ.
την Καρλότα Αδελγκόνδη Ελισάβετ Μαρία Βιλελμίνη, Μεγάλη Δούκισσα του Λουξεμβούργου (1896-1985), παντρεύτηκε τον Πρίγκιπα Φήλιξ των Βουρβόνων-Πάρμας. Απέκτησαν 6 παιδιά.
την Πριγκίπισσα Χίλντα Σοφία Μαρία Αδελαΐδα Βιλελμίνη (1897-1979), παντρεύτηκε τον Αδόλφο, Πρίγκιπα του Σβάρτσενμπεργκ. Δεν απέκτησαν παιδιά.
την Πριγκίπισσα Αντωνία Ροβέρτα Σοφία Βιλελμίνη (1899-1954), παντρεύτηκε τον Ρούπρεχτ, Διάδοχο Πρίγκιπα της Βαυαρίας. Απέκτησαν 6 παιδιά.
την Πριγκίπισσα Ελισάβετ Μαρία Βιλελμίνη (1901-1950), παντρεύτηκε τον Λουδοβίκο Φίλιππο του Τουρν και Τάξις. Απέκτησαν 2 παιδιά.
την Πριγκίπισσα Σοφία Καρολίνα Μαρία Βιλελμίνη (1902-1941), παντρεύτηκε τον Ερνέστο Ερρίκο της Σαξονίας. Απέκτησαν 3 παιδιά.Η Μεγάλη Δούκισσα Μαρία Άννα ήταν αντιβασίλισσα για τον σύζυγό της κατά το τέλος της ασθένειας του, από τις 19 Νοεμβρίου 1908 έως τις 15 Φεβρουαρίου 1912 και στη συνέχεια αντιβασίλισσα για την κόρη της, Μεγάλη Δούκισσα Μαρία Αδελαΐδα, μέχρι την ενηλικίωσή της από τις 25 Φεβρουαρίου 1912 έως τις 18 Ιουνίου 1912.
Πέθανε στις 31 Ιουλίου 1942 στη Νέα Υόρκη σε ηλικία 81 ετών. Είναι θαμμένη στον Καθεδρικό Ναό της Παναγίας.

# Τίτλοι 

13 Ιουλίου 1861 – 21 Ιουνίου 1893: Η Βασιλική Υψηλότητα Ινφάντα Μαρία Άννα της Πορτογαλίας
21 Ιουνίου 1893 – 17 Νοεμβρίου 1905: Η Βασιλική Υψηλότητα Η Κληρονομική Πριγκίπισσα του Λουξεμβούργου
17 Νοεμβρίου 1905 – 15 Φεβρουαρίου 1912: Η Βασιλική Υψηλότητα Η Μεγάλη Δούκισσα του Λουξεμβούργου
15 Φεβρουαρίου 1912 – 31 Ιουλίου 1942: Η Βασιλική Υψηλότητα Η Χήρα Μεγάλη Δούκισσα του Λουξεμβούργου

# Παραπομπές 

