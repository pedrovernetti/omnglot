
## Σαλίχ Μαχμούντ Οσμάν

Ο Σαλίχ Μαχμούντ Οσμάν (صالح محمود عثمان ) (Τζεμπέλ Μάρρα, Νταρφούρ, 1957), είναι δικηγόρος και πολιτικός από το Σουδάν που έχει διατελέσει βουλευτής στο Σουδανικό κοινοβούλιο.
Εργάστηκε στο Νταρφούρ του Σουδάν ως δικηγόρος και έχει κρατηθεί και βασανιστεί από τις αρχές εξαιτίας της δουλειάς του. Μέλη της οικογένειάς του έχουν βασανιστεί και εκτοπιστεί από πολιτοφύλακες στο Νταρφούρ. Έχει εκπροσωπήσει χιλιάδες ανθρώπους που βασανίστηκαν ή ήταν θύματα σεξουαλικής βίας, Έχοντας ήδη συμπληρώσει εικοσαετία κατά την οποία πρόσφερε μη αμειβόμενη νομική εκπροσώπηση σε πρόσωπα που είχαν φυλακιστεί αυθαίρετα, είχαν βασανιστεί και υποστεί σοβαρή καταπάτηση των ανθρωπίνων δικαιωμάτων τους στο Σουδάν το Ευρωπαϊκό Κοινοβούλιο αποφάσισε ομόφωνα το 2007 να του απονείμει το Βραβείο Ζαχάρωφ.Αρκετές φορές τέθηκε και ο ίδιος υπό κράτηση από τις αρχές, αλλά ποτέ δεν κατηγορήθηκε για κάποιο αδίκημα. Έχει καταγράψει εγκλήματα που έλαβαν χώρα από τη στιγμή που ξέσπασε ο πόλεμος στην Τζεμπέλ Μαρρά το 2003, όταν αφρικανικές φυλές επαναστάτησαν κατά της αραβοκρατούμενης κυβέρνησης, κατηγορώντας τη για διακρίσεις, και ήρθε αντιμέτωπος με τα αντίποινα αραβικών ομάδων της πολιτοφυλακής.Ο Οσμάν συμμετέχει ενεργά στην προστασία εκατομμυρίων πολιτών του Νταρφούρ που έχουν εκτοπιστεί από τα σπίτια τους εξαιτίας των συνεχιζόμενων μαχών, οι οποίες εντάθηκαν το 2015, με αποτέλεσμα να χρειαστούν ανθρωπιστική βοήθεια πάνω από 4 εκατομμύρια άτομα. Ο Οσμάν υπογραμμίζει ότι οι αιτίες που πυροδότησαν τον πόλεμο, μεταξύ των οποίων η αρπαγή της γης και η πολιτική περιθωριοποίηση, όχι μόνο δεν έχουν ακόμη αντιμετωπιστεί αλλά έχουν περιπλακεί από περαιτέρω ανικανοποίητα αιτήματα για συμμόρφωση των εθνικών νόμων με τα διεθνή πρότυπα και εξασφάλιση της ανεξαρτησίας των δικαστικών αρχών.Ο Οσμάν, ο οποίος διετέλεσε βουλευτής του σουδανικού κοινοβουλίου με την αντιπολίτευση μεταξύ του 2005 και του 2010, είναι ένθερμος υποστηρικτής του Διεθνούς Ποινικού Δικαστηρίου (ΔΠΔ), δεδομένου ότι «οι Αφρικανοί δεν έχουν πουθενά να στραφούν για δικαιοσύνη και επανόρθωση, εξαιτίας της έλλειψης επαρκών δικαστικών συστημάτων στην Αφρική». Ο Οσμάν τάσσεται υπέρ της απαγγελίας κατηγοριών για εγκλήματα πολέμου στον σουδανό πρόεδρο Ομάρ ελ-Μπεσίρ, ο οποίος εν έτει 2015 δεν είχε ακόμα συλληφθεί από το ΔΠΔ.Ο Οσμάν συνεχίζει να παρέχει δωρεάν νομική συνδρομή στα ολοένα και περισσότερα θύματα παραβιάσεων των ανθρωπίνων δικαιωμάτων στο Νταρφούρ. Συμμετέχει στη δράση του Δικτύου Βραβείου Ζαχάρωφ για τα ανθρώπινα δικαιώματα, μιλώντας κατά των βασανιστηρίων και της ατιμωρησίας. Τον Μάιο του 2016 συμμετείχε στη διάσκεψη «Το Δίκτυο Βραβείου Ζαχάρωφ για ισχυρότερη δράση στον τομέα των ανθρωπίνων δικαιωμάτων» που διεξήχθη στο Ευρωπαϊκό Κοινοβούλιο στις Βρυξέλλες.

# Αναφορές 

