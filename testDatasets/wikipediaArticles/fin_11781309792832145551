
## Nollapersoona

Nollapersoona on kieliopillinen luku. Se esiintyy lauseessa, jossa on yksikön kolmannessa persoonassa (hän-muodossa) taipuva verbi, mutta ei subjektia. Esimerkiksi kysymyksessä Saako sinut huomenna kiinni puhelimitse? on nollapersoona, koska subjektia ei lauseessa ole.
Nollapersoonassa olevat lauseet tarkoitetaan yleensä ymmärrettäviksi geneerisinä; silloin subjektin merkitys on joko "kuka tahansa" tai "ei kukaan".

Huomenna sen näkee. "Kuka tahansa näkee sen huomenna."
Täällä ei saa polttaa. "Kukaan ei saa polttaa täällä."Esimerkeistä on havaittavissa, että nollapersoonalause on sisällöltään passiivin, mutta rakenteeltaan aktiivin kaltainen.
Suomen kielessä nollapersoonaa pidettiin aikaisemmin puhtaasti puhekielisenä ilmiönä; nykyään sen käyttöä on alettu hyväksyä myös kirjallisessa ilmauksessa.
