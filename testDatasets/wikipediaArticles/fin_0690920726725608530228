
## Guicho

Guicho (can guicho) eli quisquelo on galicialainen jäniksen ajoon käytettävä metsästyskoira. Se ei ole FCI:n eikä Real Sociedad Canina de España:n hyväksymä, mutta sillä on Galician hallituksen antama paikallinen tunnustus alueen alkuperäisenä koirarotuna. Sillä on myös oma rotuyhdistys Club de Raza do Can Guicho ou Quisquelo.

# Ulkomuoto 

Guicho on pieni koira, joka on tyypiltään kuin terrierin ja podencon välimuoto. Urosten säkäkorkeus on 34–42 cm ja paino 8–12 kg. Nartuilla samat mitat ovat 30–38 cm ja 6–10 kg. Karva on keskipitkää ja tiheää. Se voi olla joko yksi-, kaksi- tai kolmivärinen. Yksiväriset koirat ovat selvästi muita yleisempiä. Esimerkiksi juovikkaita ja harmahtavia yksilöitä esiintyy. Korvat liikkuvat herkästi eri suuntiin, mistä johtuu myös rodun toinen nimi coelleiro (coello = kaniini).

# Luonne 

Guicho on hyvin eloisa, valpas, tarkkaavainen ja rohkea. Se on myös vahva ja ketterä metsästäjänä sinnikäs ja väsymätön. Se on hyvin sopeutunut työskentelemään kotialueensa karuissa, piikkipensaiden peittämissä vuoristoissa, ja se hakee riistaa ensin hiljaa ja tuoreen jäljen löydettyään ilmoittaa siitä haukkumalla.

# Alkuperä 

Rotu on yksi Iberian vanhimmista ja polveutuu indoeurooppalaisista koirista. Keltit, germaanit ja norjalaiset viikingit todennäköisesti toivat sen esi-isät mukanaan Espanjaan. Sen epäillään olevan sukua welsh corgi pembrokelle, welsh corgi cardiganille ja länsigöötanmaanpystykorvalle, vaikka se jalostettiinkin eri tarkoitukseen.

# Lähteet 

Club do Can Guicho
[1]

# Viitteet 

