
## Σοσιαλιστικό Κόμμα (Βέλγιο)

Το Σοσιαλιστικό Κόμμα (γαλλ. Parti Socialiste) είναι ένα βελγικό σοσιαλδημοκρατικό κόμμα. Είναι το δεύτερο μεγαλύτερο κόμμα της Βελγικής Βουλής των Αντιπροσώπων, μετά τη Νέα Φλαμανδική Συμμαχία, και το μεγαλύτερο γαλλόφωνο κόμμα. Αρχηγός του κόμματος από το 1999, καθώς και πρωθυπουργός του Βελγίου από τις 6 Δεκεμβρίου 2011, είναι ο Έλιο Ντι Ρούπο. Επίσης, ορισμένες προσωπικότητες του κόμματος είναι αυτή τη στιγμή υπουργοί-πρόεδροι της Βαλλωνίας και της Γαλλόφωνης Κοινότητας του Βελγίου (Ρούντι Ντεμότ), της Περιφέρειας Βρυξελλών (Σαρλ Πικέ) και της Γερμανόφωνης Κοινότητας του Βελγίου (Καρλ-Χάιντς Λάμπερτς). Στη γερμανόφωνη κοινότητα, το κόμμα είναι γνωστό ως Sozialistische Partei (SP). 
Το κόμμα συμμετέχει συχνά σε κυβερνήσεις, ενώ κυριαρχεί στις περισσότερες τοπικές αρχές εξαιτίας κυρίως της διαιρεμένης φύσης των βελγικών πολιτικών θεσμών, κυρίως στις γαλλόφωνες περιοχές. Από το 1999, το κόμμα κυβερνούσε ταυτοχρόνως πέντε εκτελεστικά σώματα: την Κυβέρνηση της Γαλλόφωνης Κοινότητας, το Βαλλωνικό Κοινοβούλιο, την Κυβέρνηση της Περιφέρειας Βρυξελλών, την Επιτροπή της Γαλλικής Κοινότητας και το Κοινοβούλιο της Γερμανόφωνης Κοινότητας. 
Το κόμμα του, ή τα μέλη του, έχουν συνδεθεί αρκετές φορές με εγκληματικές δραστηριότητες και πολιτικά σκάνδαλα, κυρίως σχετικά με δωροδοκία και οικονομικές απάτες. Μία από αυτές οδήγησε τον υπουργό-πρόεδρο της Βαλλωνίας Ζαν-Κλοντ φαν Κάουενμπεργκεν σε παραίτηση. 

# Έδρες σε κοινοβούλια 

