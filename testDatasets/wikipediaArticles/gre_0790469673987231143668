
## Σλόβιο

Η Σλόβιο είναι γραπτή και ομιλούμενη διεθνής τεχνητή γλώσσα που δημιουργήθηκε από τον επιστήμονα και γλωσσολόγο Μαρκ Χούτσκο. Η Σλόβιο είναι διεθνής βοηθητική γλώσσα που δημιουργήθηκε για να βοηθήσει τους ομιλούντες διαφορετικές σλαβικές γλώσσες να συνομιλήσουν μεταξύ τους, αν και η διαφήμιση της Σλόβιο, όπως αναφέρεται στην ιστοσελίδα της, την παρουσιάζει ως μια γλώσσα η οποία υπερέχει από την Εσπεράντο επειδή γίνεται αμέσως κατανοητή από εκείνους τους Ευρωπαίους οι οποίοι μιλούν κάποια από τις σλαβικές γλώσσες. Η γραμματική της Σλόβιο είναι παρόμοια με αυτή της Εσπεράντο, αν και το λεξιλόγιο της προέρχεται από τις πιο γνωστές σλαβικές λέξεις. Σύμφωνα με τον Χούτσκο, η Σλόβιο είναι κατανοητή από περισσότερους από 400 εκατομμύρια ανθρώπους στον κόσμο. Η ονομασία, Σλόβιο, προέρχεται από την αρχαιοσλαβική λέξη σλόβο, που σημαίνει λέξη.
Τον Μάιο του 2002, το λεξικό της Σλόβιο περιείχε περίπου 1700 ρίζες λέξεων.
Αριθμός ομιλούντων: ?Προέλευση: επινοήθηκε από τον Μαρκ Χούτσκο από τον Απρίλιο του 2001Γραφή: λατινική και κυριλλική
Δείγμα γραφής: Το Πάτερ ημών:

Nasx otec ktor es vo nebo,
Sanktju es tvoi imen.
Tvoi kralenie pridib.
Tvoi hcenie bu na zemla takak na nebo.
Darij mi dnes nasx denju hleb.
I uprostij mi nasx grehis takak mi uprostime tamktor grehitu protiv mi.
I ne vestij mi vo pokusenie, no spasij mi ot zlo.

# Σύστημα γραφής 

Η Σλόβιο, τις περισσότερες φορές, χρησιμοποιεί το λατινικό σύστημα γραφής: 

a b c cx d e f g gx h hx i j k l m n o p r s sx t u v z zxΟ ήχος και η προφορά των γραμμάτων είναι παρόμοιος με την Εσπεράντο, φτάνει να προσέξει κανείς τις ακόλουθες διαφορές:

wx - προφέρεται όπως sxcx
zx - προφέρεται όπως jxΕπομένως, γράφουμε c μαζί με x (ekz. cx) για να χρησιμοποιήσουμε τον ήχο cx (ή σ παχύ). Αυτό μοιάζει πάλι με το X-convention το οποίο χρησιμοποιείται για να γράφουμε εσπεραντικούς χαρακτήρες στους υπολογιστές. 
Το ίδιο καλά μπορεί κάποιος να γράψει την Σλόβιο με κεφαλαία λατινικά γράμματα ή σε κυριλλικό αλφάβητο.

# Εξωτερικοί σύνδεσμοι 

Επίσημη ιστοσελίδα για την Σλόβιο
Συζήτηση σχετικά με τα "πανσλαβικά" γλωσσικά εγχειρήματα που εμπνέονται από τη Σλόβιο: στο e-novosti.info και στο forum του
Slavopedia Metawiki
