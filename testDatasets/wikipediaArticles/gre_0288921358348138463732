
## Φράντισεκ Όγκουρτσακ

Ο Φράντισεκ Όγκουρτσακ (γεννημένος στις 24 Απριλίου 1984) είναι Σλοβάκος διεθνής πετοσφαιριστής. Έχει ύψος 198εκ και αγωνίζεται στη θέση του ακραίου.

# Καριέρα 

Ο Φράντισεκ Όγκουρτσακ έκανε τα πρώτα του βήματα στο χώρο της πετοσφαίρισης στις ακαδημίες της ΒΣΚ Πουτσόφ, με την οποία υπέγραψε και το πρώτο του επαγγελματικό συμβόλαιο. Το 2004 ταξίδεψε στην Τσεχία για λογαριασμό της ΒΚ Κλάντνο, στην οποία παρέμεινε για τρία χρόνια.
Το 2007 μεταπήδησε στο Βέλγιο για λογαριασμό της Κνακ Ρούσελαρε, στην οποία παρέμεινε για ένα χρόνο. Το καλοκαίρι του 2008 ταξίδεψε στην Ιταλία, στην οποία παρέμεινε για πέντε χρόνια αγωνιζόμενος στις Μπασάνο (2008-09), Ούμπρια (2009-10), Ίγκο Γκένες (2010-11), Σίσλει (2011-12), Παγιάβολο Πιασέντζα (2012-13) και Καλίπο Σπορ (2013-14).
Τη σεζόν 2014-15 αγωνίστηκε στο πρωτάθλημα της Πολωνίας με τη φανέλα της Πίλκα Σιάτκοβα, ενώ το καλοκαίρι του 2015 μετεγγράφη στον Ολυμπιακό Πειραιώς.
Στην ομάδα του Πειραιά παραμένει μέχρι σήμερα.

# Διεθνείς συμμετοχές 

Ο Φράντισεκ Όγκουρτσακ είναι διεθνής με την εθνική ομάδα πετοσφαίρισης της Σλοβακίας από το 2003 έχοντας πραγματοποιήσει περισσότερες από ενενήντα συμμετοχές.

# Τίτλοι 

1 Ευρωπαϊκή Λίγκα: 2008
2 Challenge cup: 2010, 2013
1 Πρωτάθλημα Βελγίου: 2007
1 Σούπερ Καπ Βελγίου: 2007
1 Πρωτάθλημα Τσεχίας: 2005
1 Πρωτάθλημα Σλοβακίας: 2003
1 Κύπελλο Σλοβακίας: 2003

# Πηγές 

Ανακοίνωσε Όγκουρτσακ ο Ολυμπιακός
