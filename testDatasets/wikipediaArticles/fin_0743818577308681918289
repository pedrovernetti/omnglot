
## Centralia (Pennsylvania)

Centralia on kunta Yhdysvaltojen itärannikolla, Pennsylvaniassa. Kaupunki on nykyään lähes autio, lukuun ottamatta kymmentä asukasta, jotka ovat kieltäytyneet hylkäämästä kotikaupunkiaan. Vielä 1981 asukasluku oli yli tuhat.
Kaupungin autioituminen sai alkunsa vuonna 1966, kun kaupungin alla sijaitsevassa kivihiilikaivoksessa syttyi tulipalo. Paloa yritettiin sammuttaa useita kertoja 1960- ja 1970-luvuilla, mutta kaivoksessa ollut antrasiitti paloi niin kuumasti, että vesi jolla tulta yritettiin sammuttaa, vain haihtui. Kivihiilipalo levisi koko kaupungin alle, ja myrkyllisiä palokaasuja alkoi 1970-luvulla purkautua maan pinnalle useista paikoista. Palojen pehmitettyä maata muun muassa Centralian päätie sortui paikoittain. Suurin osa lopuistakin asukkaista lähti kaupungista 1992, kun liittovaltio osti suuren osan taloista ja purki ne. Centralian postinumerokin poistettiin käytöstä vuonna 2002. Kauhuelokuva Silent Hillin ohjaaja sai inspiraatiota elokuvan tekoon Centralian aavekaupungista.
