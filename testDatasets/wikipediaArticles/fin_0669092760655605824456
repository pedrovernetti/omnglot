
## Reino Silvanto

Reino Vilho (Wilhelm) Silvanto (sukunimi vuoteen 1929 saakka Sylvander; 21. heinäkuuta 1883 Helsinki – 29. tammikuuta 1943 Helsinki) oli suomalainen diplomaatti ja kirjailija. Hän käytti suomentajana myös nimimerkkejä R.W.S, Reino Silva ja Reino Silvala.
Silvannon vanhemmat olivat puuseppä Karl Kristoffer Sylvander ja Elviira Kallentytär. Hän pääsi ylioppilaaksi 1903 Helsingin reaalilyseosta ja valmistui Helsingin yliopistosta filosofian kandidaatiksi 1908 ja maisteriksi 1910. Silvanto oli aluksi opettajana eri oppilaitoksissa Helsingissä, Forssassa ja Kotkassa. Hän oli Suomen tietotoimiston palveluksessa 1918 ja toimi sitten asianajotoimisto Sarkanen & Helmeen liikeosaston osastopäällikkönä 1918-1920. 
Reino Silvanto toimi Suomen edustajana Latviassa vuodesta 1920 ja Suomen Latvian suurlähettiläänä vuosina 1926–1927. Silvanto lähti ulkoasiainhallinnon palveluksesta 1929 ja hän toimi sittemmin kirjailijana ja kääntäjänä Helsingissä.
Silvanto suomensi muun muassa puolan-, tšekin- ja venäjänkielistä kaunokirjallisuutta (Anton Tšehov, Nikolai Gogol, Maksim Gorki, Henryk Sienkiewicz, Władysław Reymont, Karel Čapek). Hän kirjoitti myös Sammatin pitäjän historian sekä julkaisi kaksi uutta puolalaista proosaa esitellyttä antologiaa: Nuori Puola (1916) ja Valkoinen kotka (1937).
Silvanto oli vuodesta 1912 lähtien naimisissa lääketieteen lisensiaatti Olga Saastamoisen kanssa.

# Teoksia 

Ukraina ja ukrainalaiset : historiallis-valtiollinen tutkielma. Otava 1919
Nuori Puola : kaunokirjallinen kokoelma. WSOY 1916 (sisältö : Juna / Danitowski ; Vieraat / Przubyszewski ; Tshuktshilaisia / Sieroszewski ; Kirjallisuushistoriallista / Silvanto )
Liettua muinoin ja nyt. Otava 1920
Latvia ja sen talous. Otava 1927
Elias Lönnrotin käsityöaskartelusta. Helsinki 1930
Sammatti : kuvauksia sen ja lähiseudun luonnosta, historiasta, Elias Lönnrotista y. m.. Otava 1930, uusi näköispainos Otava 1989
Suomen talonpojan historia : kuvauksia maakansastamme. Tekijä, Helsinki 1933
Valkoinen kotka : puolalaisia novelleja. Gummerus 1937

# Suomennoksia 

Anton Tšehov: Kolme kertomusta ; venäjästä suomentanut Reino Silvanto. Karisto 1911
Henryk Sienkiewicz: Se kolmas : humoristinen kertomus taiteilijaelämästä. Otava 1911
Anton Tšehov: Venäläistä rakkautta. Yrjö Weilin, Helsinki 1911, 2. painos Kirja, Helsinki 1929, näköispainos Lasipalatsi, Helsinki 2000
Anton Tšehov: Avioliittoja : kokoelma aviotarinoita ; valikoinut ja suomentanut Reino Silvanto. Kirja, Helsinki 1912, 2. painos 1929
Anton Tšehov: Kosinta : yksinäytöksinen pila. Näytelmäkirjasto n:o 45. 2. painos, Yrjö Weilin, Helsinki 1912, 3. painos 1921
Shi Nai Nga: Kapinallinen Lo ta : koomillinen kiinalainen seikkailuromaani. Otava 1912
Nikolai Gogol: Riita : kertomus siitä, kuinka Ivan Ivanovits ja Ivan Nikiforovitsh riitaantuivat. Otava 1912
Anton Tšehov: Naisia. Kirja, Helsinki 1913
Henryk Sienkiewicz: Erämaan halki ; puolankielestä lyhennellen suomentanut Reino Silvanto. Otava 1914, 2. painos 1922, 3. painos 1947, 4. painos 1953, 5. painos 1965, 6. painos 1969, 7. painos 1975 (alkuteos W pustyni i w puszczy)
Anton Tšehov: Riemujuhla : yksinäytöksinen huvinäytelmä. Näytelmäkirjasto n:o 115. Kirja, Helsinki 1914
Maksim Gorki: Varjenka. Otava 1915
Henryk Sienkiewicz: Vedenpaisumus : historiallinen romaani, osat 1-3. Otava 1926
Anton Tšehov: Kaksikymmentä : novellikokoelma. 2. painos Kirja, Helsinki 1929
Henryk Sienkiewicz: Ristiritarit. WSOY 1936, 2. painos 1961
Wladyslaw Reymont: Luvattu maa. Otava 1936 (alkuteos Ziemia obiecana)
Karel Čapek: Kotiinpaluu : romaani, tšekinkielestä suom. Reino Silvanto. WSOY 1937 (alkuteos Hordubal)
Karel Čapek: Salamanterisota; tshekinkielestä suom. Reino Silvanto. WSOY 1938, 2. painos 1962, 3. painos 1992 (alkuteos Válka s mloky)
Eve Curie: Äitini Marie Curie; ranskankielestä suom. Reino Silvanto. WSOY 1938, 3. painos 1939, 4. painos 1946, 5. painos 1951, 6. painos 1982
Henryk Sienkiewicz: Kaksintaistelu : pienoisromaani. WSOY 1940, 2. painos 1941
Ignas J. Scheynius: Punainen tulva nousee. WSOY 1942
Ottfried Finckenstein: Kurjenhuuto : kertomus. WSOY 1944 (alkuteos Der Kranichschrei)
Ilja Ilf ja Jevgeni Petrov: Kaksitoista tuolia : romaanikronikka ; suom. Reino Silvanto ja Juhani Konkka. WSOY 1946, 2. painos 1967, 3. painos 1981, 4. painos 1983
Wladyslaw Reymont: Talonpoikia 1-2 : Syksy ja talvi; puolan kielestä lyhentäen suom. Reino Silvanto. WSOY 1949 (alkuteos Chlopi)
Wladyslaw Reymont: Talonpoikia 3-4 : Kevät ja kesä; puolan kielestä lyhentäen suom. Reino Silvanto. WSOY 1949 (alkuteos Chlopi)
Anton Tšehov: Hepsakka ; suom. Reino Silvanto ja Erkki Valkeila. Karisto 1957

# Lähteet 

Reino Silvanto SKS:n kirjailijamatrikkelissa (toimimaton linkki)
Ylioppilasmatrikkeli 1903-1904, s. 70
Aikalaiskirja 1934 (Projekt Runeberg)
Juhan suku-uutiset -blogi 19.1.2007: Diplomaatti, kirjailija Reino Silvanto
Suomen suurlähetystö, Riika: Suomen ja Latvian diplomaattisuhteiden historia 
Teokset Fennica-tietokannasta
