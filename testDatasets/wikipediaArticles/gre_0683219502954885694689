
## Σεισμός 2008 της Ισλανδίας

Ο Σεισμός 2008 της Ισλανδίας ή Σεισμός της Σέλφος ήταν ένας σεισμός που έγινε στην Ισλανδία το 2008. Το επίκεντρο ήταν ανάμεσα στη Σέλφος και τη Χβεραγκέρδι, 45 χιλιόμετρα ανατολικά-νοτιοανατολικά της πρωτεύουσας, Ρεϋκιαβίκ. Η δόνηση σημειώθηκε το απόγευμα της Πέμπτης στις 29 Μαΐου 2008, είχε ένταση 6,3 ρίχτερ και έφτασε το επίπεδο VIII (8) στην Κλίμακα Μερκάλι, δηλαδή «Καταστροφικός». Εξαιτίας του, καταστράφηκαν κτήρια και δρόμοι, ενώ τραυματίστηκαν περισσότεροι από 30 άνθρωποι, αλλά ευτυχώς χωρίς ανθρώπινες απώλειες, ωστόσο πέθαναν αρκετά πρόβατα. Ήταν ο δυνατότερος σεισμός της Ισλανδίας μετά το καλοκαίρι του 2000.
