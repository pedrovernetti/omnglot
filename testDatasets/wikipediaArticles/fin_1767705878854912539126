
## Pak Ou

Pak Ou -luolat sijaitsevat Laosissa Mekong-joen varrella noin 25 kilometriä Luang Prabangin kaupungista ylävirtaan. Ne ovat tärkeä osa kaupungin historiaa. Pak Ou -luolia on kaksi: alempi Tham Ting- ja ylempi Tham Phum. Luolat olivat lähiseudun kyläläisten tärkeitä palvontapaikkoja jo ennen buddhalaisuuden omaksumista valtauskonnoksi. Myöhemmin kuninkaalliset ottivat luolatemppelit suojelukseensa. Uudenvuoden aikaan kuningas seuranaan joukko Luang Prabangin silmäätekeviä teki luolille pyhiinvaellusmatkan. 
Pak Ou -luolissa on yhteensä yli 4000 buddhapatsasta, joista suurin osa seisoo "sadetta kutsumassa" -asennossa kädet alas ojennettuna. Tämä on erityisesti Laosissa yleinen tapa kuvata Buddha, muualla se on harvinaisempi.

# Aiheesta muualla 

 Kuvia tai muita tiedostoja aiheesta Pak Ou Wikimedia Commonsissa
