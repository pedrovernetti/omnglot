
## Μαρία Άννα της Αυστρίας (1882-1940)

Η Μαρία Άννα της Αυστρίας (Maria Anna von Österreich, 6 Ιανουαρίου 1882 - 25 Φεβρουαρίου 1940) ήταν η σύζυγος του Πρίγκιπα Ηλία των Βουρβόνων-Πάρμας.

# Βιογραφία 

Η Μαρία Άννα γεννήθηκε στις 6 Ιανουαρίου 1882 στο Λιντς, και ήταν το δεύτερο παιδί και κόρη του Αρχιδούκα Φρειδερίκου, Δούκα του Τέσεν και της Πριγκίπισσας Ισαβέλλας του Κροϋ.
Στις 25 Μαΐου 1903 η Μαρία Άννα παντρεύτηκε τον Πρίγκιπα Ηλία των Βουρβόνων-Πάρμας στη Βιέννη. Μαζί απέκτησαν οκτώ παιδιά:

την Πριγκίπισσα Ελισάβετ (1904-1983), δεν παντρεύτηκε ποτέ.
τον Πρίγκιπα Κάρολο (1905-1912), πέθανε από πολιομυελίτιδα.
την Πριγκίπισσα Μαρία Φραγκίσκη (1906-1994), δεν παντρεύτηκε ποτέ.
τον Πρίγκιπα Ροβέρτο Ούγο (1909-1974), δεν παντρεύτηκε ποτέ.
τον Πρίγκιπα Φραγκίσκο (1913-1959), δεν παντρεύτηκε ποτέ.
την Πριγκίπισσα Ιωάννα (1916-1949), δεν παντρεύτηκε ποτέ. Σκοτώθηκε σε ατύχημα στη Λα Τολεδάνα της Ισπανίας.
την Πριγκίπισσα Αλίκη (1917-2017), παντρεύτηκε τον Αλφόνσο, Δούκα της Καλαβρία. Απέκτησαν 3 παιδιά.
την Πριγκίπισσα Μαρία Χριστίνα (1925-2009), δεν παντρεύτηκε ποτέ.Πέθανε στις 25 Φεβρουαρίου 1940 στη Λωζάνη σε ηλικία 58 ετών.

# Τίτλοι 

6 Ιανουαρίου 1882 – 25 Μαΐου 1903: Η Αυτοκρατορική & Βασιλική Υψηλότητα Αυτοκρατορική Πριγκίπισσα και Αρχιδούκισσα Μαρία Άννα της Αυστρίας, Βασιλική Πριγκίπισσα της Ουγγαρίας και της Βοημίας
25 Μαΐου 1903 – 25 Φεβρουαρίου 1940: Η Αυτοκρατορική & Βασιλική Υψηλότητα Πριγκίπισσα Μαρία Άννα των Βουρβόνων-Πάρμας, Αρχιδούκισσα και Αυτοκρατορική Πριγκίπισσα της Αυστρίας, Βασιλική Πριγκίπισσα της Ουγγαρίας και της Βοημίας

# Παραπομπές 

