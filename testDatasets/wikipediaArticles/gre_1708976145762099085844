
## Πρωτάθλημα καλαθοσφαίρισης Β΄ εθνικής κατηγορίας ανδρών 2014-2015

Το Πρωτάθλημα Β' Εθνικής Κατηγορίας Ανδρών της περιόδου 2014-15 αποτελεί την 42η διοργάνωση από τη δημιουργία της Β' Εθνικής Κατηγορίας. Διοργανώτρια αρχή είναι η Ελληνική Ομοσπονδία Καλαθοσφαίρισης και οι ομάδες που διαγωνίζονται σε αυτό έχουν τη νομική μορφή ερασιτεχνικών σωματείων.

# Προκριματική Φάση 

Μετά την ολοκλήρωση της αγωνιστικής περιόδου 2013-14 της Γ' Εθνικής Κατηγορίας, την άνοδο στη Β' Εθνική εξασφάλισαν απευθείας οι Πρωταθλητές και Δευτεραθλητές καθενός από τους τέσσερις Ομίλους του Πρωταθλήματος. Επιπλέον διεξήχθησαν αγώνες κατάταξης ανάμεσα στους τρίτους και τέταρτους των δύο Ομίλων Βορρά και Νότου αντίστοιχα, ώστε να δημιουργηθεί μια ιεραρχία ανόδου σε περίπτωση που έμεναν κενές θέσεις στη Β' Εθνική εκτός προγράμματος. Ειδικότερα διεξήχθησαν οι ακόλουθοι αγώνες: 

# Συμμετέχοντες 

Βάσει της προκήρυξης της διοργάνωσης, στη διεκδίκηση του Πρωταθλήματος της Β' Εθνικής Κατηγορίας μπήκαν 28 σύλλογοι καλαθοσφαίρισης. Αυτές διαιρέθηκαν σε δύο Ομίλους βάσει γεωγραφικών κριτηρίων.Την προηγούμενη άνοιξη είχαν υποβιβαστεί από την Α2 Εθνική οι ομάδες Φιλαθλητικός Ζωγράφου, Ίκαροι Σερρών και Κ.Α.Π. Παράλληλα εξασφάλισαν την άνοδό τους οι Πρωταθλητές και Δευτεραθλητές των τεσσάρων Ομίλων της Γ' Εθνικής: 

Στις αρχές του Ιουλίου 2014 οι Ίκαροι Σερρών δήλωσαν αδυναμία συμμετοχής στο Πρωτάθλημα της Β' Εθνικής, εκφράζοντας προτίμηση για τη Γ' Εθνική, αίτημα που έγινε δεκτό από την Ομοσπονδία. Τη θέση τους πήρε ο Γ.Α.Σ. Κομοτηνή, ο οποίος μέσω των προκριματικών είχε προτεραιότητα για άνοδο στο Βορρά.Το Σεπτέμβριο του 2014 η Α.Ε. Ίκαρος Καλλιθέας, η οποία αγωνιζόταν την προηγούμενη χρονιά στην Α1 Εθνική ως Ίκαρος Χαλκίδας, ανακοίνωσε την εθελοντική αποχώρηση της από τις επαγγελματικές κατηγορίες με την Ομοσπονδία να κάνει δεκτή τη συμμετοχή της στους Ομίλους της Β' Εθνικής. Αυτό είχε και σαν επακόλουθο την άνοδο της Λιβαδειάς από τη Β' στην Α2 Εθνική.Βάσει των κανονισμών της Ελληνικής Ομοσπονδίας Καλαθοσφαίρισης οι σύλλογοι που συνθέτουν το δυναμικό της Β' Εθνικής δεν συμμετέχουν στο θεσμό του Κυπέλλου Ελλάδος (κάτι που συνέβαινε μέχρι το 2012), ούτε έχουν δικαίωμα συμμετοχής σε ευρωπαϊκές διοργανώσεις.

# Κανονική Περίοδος 

Η Κανονική Περίοδος του Πρωταθλήματος, η οποία αποτελεί και τη μοναδική φάση εφόσον δεν διεξάγονται Play-offs ή Play-out, θα διεξαχθεί από τις 12 Οκτωβρίου 2014 μέχρι τις 10 Μαΐου 2015. Τα σωματεία που συμμετέχουν θα αναμετρηθούν μεταξύ τους δύο φορές. Οι κληρώσεις για την κατάρτιση του προγράμματος διεξήχθησαν στις 25 Αυγούστου 2014 στην Αθήνα (Όμιλος Νότου) και στις 26 Αυγούστου 2014 στη Θεσσαλονίκη (Όμιλος Βορρά). Το πρόγραμμα και τα αποτελέσματα των αναμετρήσεων είναι τα ακόλουθα: 

# Βορράς 

# Βαθμολογία 

Βαθ2 = Βαθμοί στους μεταξύ τους αγώνες
Διαφ2 = Πηλίκο πόντων Επίθεσης/Αμυνας στους μεταξύ τους αγώνες (σε περίπτωση διπλής ισοβαθμίας)
Διαφ3 = Πηλίκο πόντων Επίθεσης/Αμυνας στο πρωτάθλημα (σε περίπτωση τριπλής ισοβαθμίας)

# Νότος 

# Βαθμολογία 

Βαθ2 = Βαθμοί στους μεταξύ τους αγώνες
Διαφ2 = Πηλίκο πόντων Επίθεσης/Αμυνας στους μεταξύ τους αγώνες (σε περίπτωση διπλής ισοβαθμίας)

Διαφ3 = Πηλίκο πόντων Επίθεσης/Αμυνας στο πρωτάθλημα (σε περίπτωση τριπλής ισοβαθμίας)

# Αγώνες Μπαράζ 

Μετά την ολοκλήρωση της αγωνιστικής περιόδου 2014-15 της Β' Εθνικής Κατηγορίας, την άνοδο στην Α2 Εθνική εξασφάλισαν απευθείας οι Πρωταθλητές καθενός από τους δύο Ομίλους του Πρωταθλήματος. Επιπλέον διεξήχθησαν αγώνες κατάταξης ανάμεσα στους δεύτερους, τρίτους και τέταρτους των Ομίλων Βορρά και Νότου αντίστοιχα, ώστε να δοθεί ένα ακόμη εισιτήριο προβιβασμού και ακολούθως να δημιουργηθεί μια ιεραρχία ανόδου σε περίπτωση που έμεναν κενές θέσεις στην Α2 Εθνική εκτός προγράμματος. Ειδικότερα διεξήχθησαν οι ακόλουθοι αγώνες:

Σημειώσεις

Η τρίτη ομάδα που ανήλθε στην Α2 Εθνική Κατηγορία μετά τους Πρωταθλητές των δύο Ομίλων της Β' Εθνικής ήταν οι Μαχητές Δόξας Πεύκων.
Ο αγώνας μεταξύ Περιστερίου και Ευρώπης Πευκοχωρίου δεν πραγματοποιήθηκε εφόσον η δεύτερη ομάδα αποσύρθηκε οικειοθελώς από το μπαράζ σε ένδειξη διαμαρτυρίας, θεωρώντας πως αδικήθηκε στις τελευταίες αγωνιστικές του Πρωταθλήματος.
Από την Α1 Εθνική Κατηγορία (Basket League) υποβιβάστηκαν δύο ομάδες, ο Πανελευσινιακός και ο Πανιώνιος. Αμφότερες αποφάσισαν να διαγωνιστούν στο ερασιτεχνικό πρωτάθλημα της Β' Εθνικής, προκειμένου να γίνει εκκαθάριση οικονομικών οφειλών που αδυνατούσαν να καλύψουν. Τη θέση του Πανελευσινιακού κάλυψε ο ηττημένος του μπαράζ των δεύτερων της Β' Εθνικής, Φάρος Κερατσινίου.Τέλος, τον Πανιώνιο αντικατέστησε στην Α2 Εθνική η Ευρώπη Πευκοχωρίου, τέταρτη στον Όμιλο Βορρά.
Ως άτυχος της ισοβαθμίας του με τον Ηρακλή στο Πρωτάθλημα, ο Φίλιππος Βέροιας επρόκειτο βάσει των αρχικών σχεδίων της Ομοσπονδίας να υποβιβαστεί, έχοντας μάλιστα χάσει στο τελευταίο και καθοριστικό παιχνίδι του με το Παγκράτι για ένα πόντο. Παρ' όλα αυτά ο Φίλιππος προσέφυγε στο Α.Σ.Ε.Α.Δ. σχετικά με την εγκυρότητα του αγώνα του με τον Ηρακλή στο Ιβανώφειο (που διεξήχθη κεκλεισμένων των θυρών), με το όργανο να κάνει δεκτή την ένσταση και να διατάζει επανάληψη του αγώνα. Δεδομένου, όμως, ότι η απόφαση ελήφθη τον Ιούλιο κι ενώ οι ομάδες βρίσκονταν σε διαδικασία αναδόμησης του ρόστερ τους η επανάληψη του αγώνα ήταν πρακτικά αδύνατη. Τελικά η Ομοσπονδία αποφάσισε την παραμονή στην Κατηγορία αμφότερων των ομάδων, ανεβάζοντας τον αριθμό των συμμετεχόντων στην κατηγορία στους 16 για την επόμενη χρονιά. Οι ζυμώσεις αυτές έφεραν και τον Πανερυθραϊκό στην Α2 Εθνική, ο οποίος είχε προτεραιότητα ανόδου έχοντας νικήσει σε αγώνα μπαράζ μεταξύ των τρίτων των δύο Ομίλων της Β' Εθνικής το Άργος Ορεστικό.
Το καλοκαίρι του 2015 ο Κ.Α.Ο.Δ. αποχώρησε οικειοθελώς από όλες τις εθνικές κατηγορίες με αποτέλεσμα να γίνει διαθέσιμη μία θέση στην κορυφαία κατηγορία της ελληνικής ανδρικής καλαθοσφαίρισης, την οποία κάλυψε το Λαύριο ως πρώτη επιλαχούσα ομάδα. Τη θέση του στην Α2 Εθνική είχε προτεραιότητα να λάβει το Άργος Ορεστικό, ωστόσο μετά από άρνηση του τελευταίου να αλλάξει μήνα Σεπτέμβριο τον προγραμματισμό του, από τη Β' Εθνική ανήλθε το Περιστέρι, τέταρτη ομάδα του Ομίλου Νότου.

# Σημειώσεις 

Στις αρχές του Οκτωβρίου 2014 το Κλειστό Γυμναστήριο Περιστερίου «Ανδρέας Παπανδρέου» υπέστη βαρύτατες ζημιές εξαιτίας πλημμύρας. Σαν αποτέλεσμα ο Γ.Σ. Περιστερίου μετέφερε προσωρινά την έδρα του στο Ολυμπιακό Κέντρο Πυγμαχίας «Γιώργος Στεφανόπουλος» (πρώην Μαζαράκη), χωρητικότητας 8.400 θεατών.
Στη διάρκεια του καλοκαιριού τυο 2015 ο Μ.Α.Σ. Αργοναύτης Καλαμαριάς απορροφήθηκε από την Greek Basketball Academy, με τη νέα ομάδα να συμμετέχει στο Πρωτάθλημα της Β' Εθνικής με την ονομασία Ε.Α.Κ. Θεσσαλονίκης (είναι επίσης γνωστή ως GBA-Αργοναύτης).
Τον Ιούλιο του 2015 ενώθηκε με το τμήμα καλαθοσφαίρισης του Γ.Σ. Λάρισας, που είχε επανασυσταθεί, και έδωσε στον Γ.Σ. Λάρισας τη θέση του στο πρωτάθλημα της Β' Εθνικής ο οποίος αγωνίστηκε με το προσωρινό όνομα Γυμναστικός Σύλλογος Λαρισαίων 1928-Φοίνιξ.

# Παραπομπές 

# Εξωτερικοί σύνδεσμοι 

«Βαθμολογίες & Προγράμματα Πρωταθλημάτων 2014-2015», πληροφορίες στον επίσημο ιστότοπο της Ελληνικής Ομοσπονδίας Καλαθοσφαίρισης.
«Ειδική Προκήρυξη Πρωταθλήματος Β' Εθνικής Κατηγορίας Ανδρών 2014-2015», έγγραφο στον επίσημο ιστότοπο της Ελληνικής Ομοσπονδίας Καλαθοσφαίρισης. (pdf)
