
## Esa Melametsä

Esa Melametsä (s. 1957) on kokkolalainen valokuvaaja ja kuvatoimittaja.
Melametsä on toiminut vapaana valokuvaajana vuodesta 1993. Sitä aiemmin hän toimi maakuntalehti Keskipohjanmaan lehtikuvaajana vuodesta 1980 ja Keskipohjanmaan kuvatoimituksen esimiehenä 1990–1993.
Melametsän lehtikuvia on julkaistu Keskipohjanmaan lisäksi lukuisissa lehdissä, kuten Talouselämä, Kauppalehti, Iltalehti, Ilta-Sanomat, Helsingin Sanomat, Eeva, Palkkatyöläinen ja Löntagaren.
Melametsä on laatinut kolme omaa valokuvanäyttelyä: Lämpiössä (1987), Show (2001) ja Taakka (2005). Lisäksi hän on ollut mukana useiden valokuvaajien yhteisnäyttelyissä, joista mainittakoon Ulkomailla (1988), joka oli esillä niin Suomessa kuin Viron Tallinnassa ja Tartossa.
Hänen töitään on julkaistu muun muassa kuvateoksessa Matkalla (1997) yhdessä muiden keskipohjalaisten valokuvaajien kanssa. Melametsä on toiminut useiden kirjojen kuvatoimittajana ja äänilevyjen kansien kuvaajana. 

# Aiheesta muualla 

Kotisivut
