
## KN-08

KN-08, myös Hwasong-13, No-dong-C on Pohjois-Korean armeijan liikkuvalle alustalle sijoitettu strateginen ohjus. Ohjus on luultavasti keskipitkän matkan tai ainakin rajoitetun kantomatkan mannertenvälinen ohjus. Ohjus kykenee kuljettamaan ydinkärjen noin 6 000–9 000 km:n päähän. Ohjuksen uudistettu versio esiteltiin sotilasparaatissa vuonna 2015. Yhdysvaltain armeijan mukaan ohjus luo Pohjois-Korealle uskottavan ydinpelotteen.

# Rakenne 

Hwasong 13-ohjuksesta on nähty julkisuudessa versiot 1 ja 2. Se on enimmillään 1,9 m:n läpimittainen ja hieman alle 19 m pitkä. Niinpä se on huomattavasti pienempi kuin Unha-raketti. Ohjuksessa on kolme nestemäistä polttoainetta käyttävää vaihetta.
Ohjuksessa on käytetty monien Makejev-suunnittelutoimiston kehittämien sukellusveneestä laukaistavien ohjusten muunneltuja osia. Ohjusta edelsi keskipitkän matkan Musudan. Ohjuksen versio 1 on rakenteeltaan ikään kuin RSM-40 (R-27) Vysota -ohjus, mihin on lisätty Unha 3-raketin 3. vaihe. Ohjuksen 2. versio muistuttaa jatkettua RSM 40 Vysotaa.
1. ja 2. rakettivaiheiden moottorit saattavat olla Nodongin tai venäläisen R.27:n moottoreita. Moottorit saattavat olla ohjuksista RSM 40 ja RSM 50.

# Kantomatka 

Ohjus kantaa yli 6 000 km. 500–700 kg painavalla ydinkärjellä se saattaisi kantaa 7 000–7 500 km eli Yhdysvaltain länsirannikolle asti. Se saattaa kantaa ehkä jopa 10 000- 12 000 km.

# Ohjuksen kehittely vuosina 2012–2013 

Pohjois-Korea esitteli näiden jäljitelmiä paraatissa 2012. Ohjusta ei pidetty 2013 kovin toimivana tai tehokkaana. Sen laukaisuvalmistelut vievät tunteja ja vaativat paljon henkilökuntaa.

# Ohjuksen kehittely vuonna 2015 

Yhdysvaltain armeijan edustajien vuonna 2015 antamien lausuntojen mukaan Pohjois-Korea kykenisi Hwasong 13 -ohjuksella ampumaan ydinkärjen Yhdysvaltoihin. Lisäksi maa kykenee rakentamaan ohjukseen sopivan kevyen ydinkärjen. Koska ohjus on liikuteltava, se on vaikeampi tuhota laukaisualustalleen kuin esim. Unha-raketti. Niinpä Pohjois-Korea otti ohjuksen myötä harppauksen kohti uskottavaa ydinpelotetta. Vuoden 2015 lokakuun paraatissa esiteltiin aiempaa hieman pienempiä Hwasong 13 -ohjuksia. Nämä olivat ohjuksen 2. versio. Näiden uskotaan lännessä olevan aitoja ja lisäävän merkittävästi maan ydinpelotetta. Näiden ohjusten kärjet muistuttavat venäläisen sukellusveneestä laukaistavan ohjuksen kärkiä. Pohjois-Korealla arvioitiin olevan kuusi tällaista ohjusta.

# Lähteet 

