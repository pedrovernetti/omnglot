
## Hassan Dahir Aweys

Šeikki Hassan Dahir Aweys (s. n. 1935) on Somalian väliaikaishallituksen vastustaja ja entinen islamilaisten oikeusistuinten liiton korkeimman neuvoston jäsen. Aweysin uskottiin olevan oikeusistuimien šuuran päämies, kun taas šeikki Sharif Sheikh Ahmed johti sen toimeenpanevaa neuvostoa.
Aweys on entinen armeijan eversti, joka palkittiin urheudesta vuonna 1977 Etiopiaa vastaan käydyssä sodassa. Aweys johti al-Itihaad al-Islamiya -nimistä islamilaista aseellista ryhmittymää 1990-luvulla.
Kansainvälisesti tunnustetun presidentti Yusufin hallituksen joukot ja Etiopian joukot löivät hänet. Tappion jälkeen hän alkoi tukea islamilaisia oikeusistuimia, jotka syntyivät pitämään yllä järjestystä keskusvallattomassa Somaliassa. 
Joulukuun 2006 alusta islamilaisten oikeusistuinten liitto on taistellut Etiopian joukkoja vastaan Somaliassa. Hassan Dahir Aweys ilmoitti 21. joulukuuta 2006 sodasta etiopialaisia vastaan. Etiopian joukkojen avulla väliaikaishallitus sai nopeasti pääkaupungin ja suuren osan maasta hallintaansa.
Hassan Dahir Aweys palasi julkisuuteen syyskuussa 2007, kun hän oli Eritrean Asmarassa perustamassa Somalian vapautuksen liittoa.
Maanpaossa ollessaan hän rikkoi välinsä Sharif Sheikh Ahmedin kanssa, josta tuli myöhemmin maan presidentti, ja nimitti tämän hallitusta Somalian vihollisten asettamaksi, jolla ei ole kansan tukea, eikä se edusta kansan etua. Lisäksi hän kuvasi maassa olevia Afrikan unionin rauhanturvaajia "bakteereiksi", jotka pitäisi saada maasta pois. Somaliaan hän palasi huhtikuussa 2009.Kesäkuussa 2013 Somalian hallituksen joukot ilmoittivat pidättäneensä Aweysin Mogadishun lentokentällä.

# Lähteet 

Profile: Somalia's Islamist leader BBC (englanniksi)

# Viitteet 

