
## Sale el Sol

Sale el Sol (auringonnousu) englanninkieliseltä nimeltään The Sun Comes Out on Shakiran yhdeksäs studioalbumi. Albumi julkaistiin 19. lokakuuta 2010.

# Tausta 

Shakira äänitti vuosina 2008–2010 yli 60 kappaletta materiaaliksi kahdelle vuoden välein julkaistavalle albumilleen.
Vuonna 2009 Shakira julkaisi niistä ensimmäisen, kriitikoiden ylistämän She Wolf-albumin, jolla hän kokeili elektronista musiikkia. Albumi menestyi nykypäivän mittapuussa hyvin. 
Shakira sai paljon uusia kuuntelijoita uusilta alueilta. Jotkut pitkäaikaiset fanit eivät kuitenkaan pitäneet uudesta ja yllättävästä linjasta. Heidän keskuudessaan on uumoiltu, ettei Shakira itsekään tuntenut oloaan kotoisaksi elektronisen musiikin parissa.
Levyistä jälkimmäinen Sale el Sol / The Sun Comes Out palaa jälleen Shakiralle tuttuihin musiikkisuuntauksiin, joita kuunnellaan uudesta perspektiivistä. 
Kappaleet ovat pääosin espanjaksi, mutta joukkoon mahtuu myös neljä englanninkielistä. 
Shakira haluaa laulaa sekä omalla kielellään; espanjaksi, että kielellä, joka välittää sanoitusten merkityksen mahdollisimman monille kuuntelijoille ympäri maailmaa; englanniksi.

# Levyn musiikkityylit 

Levyn musiikilliset suuntaukset voi jaotella kolmeen ryhmään:

# Latino- ja tanssimusiikki 

Latinomusiikkipuoli sisältää Shakiralle tunnuksenomaisia aurinkoisia, rytmikkäitä ja tanssittavia kappaleita. 
Tällä kertaa niihin uutta näkökulmaa tuovat karibialaiset merengue-rytmit kappaleissa Loca (englanniksi Dizzee Rascalin kanssa, espanjaksi El Catan), Rabiosa (englanniksi Pitbullin kanssa, espanjaksi El Catan) sekä Addicted to You. 
Omaan osastoonsa kuuluvat taianomaiset latinohiphop-vaikutteet viidakkomaisessa Gordita:ssa, Shakiran ja Calle 13:en keskinäistä kemiaa räiskyvässä, paljon kehutussa duetossa.
Tanssittavaan puoleen voisi vielä luokitella jalkapallon MM-kisojen 2010 tunnuskappaleen Waka Waka.
Todella suuren suosion saaneesta kappaleesta on levyllä mukana aavistuksen rokkaavampi ja elektronisempi K-Mix sekä englanniksi, että espanjaksi.

# Balladit 

Tunteelliset balladit tuovat esille Shakiran tulkinnan. 
Ne todistavat, että hän pystyy paljon muuhunkin, kuin seksikkäisiin tanssikappaleisiin. 
Kevyesti itä-aasialaisvaikutteinen Antes de la Seis on herkkä, Shakiran varhaisten albumien balladeita muistuttava kappale. 
Lo Que Mas on perinteisempi pianovetoinen haikea balladi, Islands on Shakiran upea versio isobritannialaisen The XX-bändin yksinkertaisen tyylikkäästä kappaleesta. 
Islands on ensimmäinen koskaan Shakiran albumilla julkaistu cover-kappale. 
The XX:n Islands on yksi laulajattaren omista lempikappaleista,.
Mariposas on iloisesti rakkautta huokuva rockpop-kappale.

# Rock 

Nimikkokappale Sale el Sol muistuttaa huomattavasti levyjen Pies Descalzos ja Donde Estan los Ladrones pop-rock kappaleita. Sale El Sol sisältää lohduttavaa sanomaa, "aurinko nousee myrskyn jälkeen". 
Jotkut mieltävät She Wolf-albumin myrskyksi ja Sale El Sol-albumin sen jälkeen nousevaksi auringoksi. 
Shakira itse omisti kappaleen koomassa makaavalle ystävälleen, Gustavo Ceratille, sitä ensi kertaa esittäessään. 
Ensiesityksen jälkeen kappale on noussut uudeksi Shakira-klassikoksi.
Shakira on sanonut olevansa pop-artisti, jolla on rock-artistin sydän. 
Sen todellakin huomaa levyn rockeimmissa kappaleissa, jotka ovat nousseet erityisesti fanien suosikeiksi.
Devocion on emotionaalista stadion-rockia Gustavo Ceratin taidokkailla kitarasooloilla ja John Hillin elektronisilla mausteilla.
Tu Boca puolestaan on todella revittelevää ja viettelevää rockia, jossa Shakiran ääni pääsee täysiin oikeuksiinsa, mikä ihastuttaa monia, mutta saattaa kauhistuttaa siihen tottumattomia.
Shakiran sanojen mukaan albumi on saanut vaikkutteita koko hänen 20-vuotiselta uraltaan musiikkimaailmassa.

# Menestys 

Uudella levyllään Shakira on vakuuttanut sekä kriitikot, että fanit. 
The Sun Comes Out on saanut vuoden parhaimpia levyarvosteluja. Albumia on myyty yli miljoona kappaletta kuudessa viikossa, mikä on nykyaikana huima saavutus etenkin espanjankieliselle albumille.
Listaykkösen paikan The Sun Comes Out / Sale el Sol on saavuttanut muiden muassa Belgiassa, Ranskassa, Kreikassa, Italiassa, Meksikossa, Portugalissa, Espanjassa, Sveitsissä ja USA:n latinoalbumilistalla.
Albumi on menestynyt todella hyvin ympäri maailmaa, koska Shakiran kuulijakunta on laaja ja hänen musiikkinsa tavoittaa paljon erilaisia kuulijoita monipuolisuutensa vuoksi.

# Singlejulkaisut 

Loca (feat. Dizzee Rascal) / Loca (feat. El Cata)Sale el Sol:ilta julkaistiin 1. syyskuuta 2010 merengue-tyylinen single Loca, johon Shakira on samplannut El Catan kappaletta Loca Con Su Tiguere. 
Kappaleesta on kaksi eri versiota; englanninkielinen, jossa on mukana brittiräppäri Dizzee Rascal ja espanjankielinen, jossa esiintyy myös kappaleen alkuperäinen esittäjä El Cata. Loca on soinut runsaasti suomalaisilla radiokanavilla.
Kappaleen musiikkivideo kuvattiin elokuussa 2010 Barcelonassa, Espanjassa.
Videosta piti tulla alkuperäisen suunnitelman mukaan mustavalkoinen ja se piti kuvata studiossa. 
Shakiran mielestä sellainen video ei olisi oikein sopinut kappaleelle, joten kaksi päivää ennen kuvausten alkua hän päätti perua kuvaukset ja muuttaa suunnitelmaa.
Shakira ideoi, että kappaleen video kuvattaisiin käsikameralla Barcelonan kaduilla tehden hauskoja ja hulluja asioita. 
Hetken neuvottelujen jälkeen videon ohjaaja ja Shakiran ystävä Jaume De Laiguanakin innostui ideasta.
Lopputuloksena oli kesäinen, iloinen ja spontaani video. 
Shakira nähdään rullaluistelemassa, tanssimmassa rantabaarin pöydällä, hyppäämässä tuntemattoman moottoripyöräilijän selkään, tanssimassa suihkulähteessä ja uimassa fanien kanssa öisellä rannalla.

Sale el SolToinen singlejulkaisu on albumin nimikkokappale Sale el Sol, joka on paljon odotettu ensimmäinen poprock-single Shakiralta sitten vuoden 2005.
Shakiran ja kuohuviinimerkki Freixenetin yhteistyökampanjaan kuuluen Freixenet kustantaa kappaleen musiikkivideon ja dokumentin Shakiran hyväntekeväisyystyöstä.
Kauniilla ja talvisella videolla Shakira nähdään muun muassa lumisessa maisemassa bändinsä kanssa sekä kuljeskelemassa labyrintissä. 
Video julkaistaan joulukuussa 2010 ja pätkää siitä käytetään Freixenetin perinteisessä joulumainoksessa.

# Maailmankiertue 

Tällä hetkellä Shakira on kiertueella kahden uusimman albuminsa tiimoilta.
The Sun Comes Out World Tour alkoi syyskuussa 2010 Pohjois-Amerikasta, jonka jälkeen kiertue siirtyi Eurooppaan, jossa se viipyy joulukuun loppuun asti. 
Helmikuusta toukokuuhun 2011 Shakiran maailmankiertue on myös osa hänen Latinalaisessa Amerikassa järjestämäänsä uutta ja suurta kiertävää festivaalia; The Pop Festivalia.

# Kappaleet 

Shakira on itse säveltänyt, sanoittanut ja tuottanut kaikki kappaleet. 
Alla muut kappaleiden tekoon osallistuneet.

# Lähteet 

# Aiheesta muualla 

http://en.wikipedia.org/wiki/Sale_el_Sol
http://www.theo2.ie/event/shakira/
http://www.metacritic.com/music/sale-el-sol
http://www.independent.co.uk/arts-entertainment/music/shakira-plans-november-release-for-sale-el-sol-2060107.html
http://www.rollingstone.com/music/reviews/album/45342/223215
http://www.shakiramedia.com/news/detail/922
http://www.freixenetshakira.com/spot-eng.php
http://www.shakira.com/biography/
