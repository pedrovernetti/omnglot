
## Danish Music Awards Folk

Danish Music Awards Folk, nogle gange kaldet DMA Folk, er en dansk prisuddeling inden for folkemusik. Prisen bliver uddelt af Folk Danmark, og det er sket siden 2001. Udover folkemusik gives der også priser til country- og bluesmusik. Prisuddelingen minder om Danish Music Awards, der også giver en enkelt pris i kategorien folkemusik.
Oprindeligt blev prisuddelingen afholdt i Tønderhallerne i Tønder, Sønderjylland. I 2011 flyttede arrangementet for første gang til København, hvor der blev afholdt på teatret Aveny-T. Siden er det bl.a. blev afholdt på Jazzhouse.

# Vindere og nominerede 

# 2001 

 Tekst mangler, hjælp os med at skrive teksten

# 2002 

DMA Folk blev afholdt d. 1. marts i Tønderhallen i Tønder. Der blev uddelt i alt 12 priser, en specialpris og 11 yderligere priser.

# 2003 

# 2004 

DMA Folk blev afholdt d. 6. marts i Tønderhallen i Tønder. Blandt de optrædende var Franka, Stine Michel, Serras, Erik Grip, Lars Lilholt, Haugaard & Høirup, Peter Thorup og Thor Backhausen.Udover de normale priser, gik specialprisen til gruppen, bestående af Anja Præst Mikkelsen, Kristine Heebøll, Jesper Vinther Petersen, Katja Mikkelsen, Julie Heebøll, der i 1996 tog initiativ til oprettelse af den nuværende Folkemusiklinie på Det Fynske Musikkonservatorium. P4-prisen: gik til Annette Bjergfeldt og P2 – Radium Prisen gik til Kristian Bugge.

# 2005 

 Tekst mangler, hjælp os med at skrive teksten

# 2006 

# 2007 

DMA Folk 2007 blev afholdt d. 3. marts i Tønder. Blandt de optrædende var Rasmus Lyberth, Trio Mio, Afenginn, Sussie Nielsen Trio og Tamra Rosanes.

# 2008 

DMA Folk 2008 blev afholdt d. 8. marts i Tønderhallen i Tønder. Blandt de optrædende var Allan Olsen, Valravn, Rikke Bruhn, Alain Apaloo, CS Nielsen, BoneZone, Zar og Habadekuk.

# 2009 

DMA Folk 2009 blev afholdt d. 10. marts i Tønder. Blandt de optrædende var Jonatha Brooke, Klezmofobia. Alex Nyborg Madsen og Søren Rebbe fra DR P4 var blandt dem, som overrakte priserne.

# 2010 

Den 14. november 2010 lykkedes det for første gang - på initiativ af IFPI - at samle musikkens forskellige genrer under samme tag, til en fælles prisoverrækkelsesfest. Det foregik på Bremen Teater i Nyropsgade, og Søren Rasted fra nu hedengangne Aqua var aftenens vært. For folkemusikken betød sammenlægningen at hvor man året før i Tønder havde 12 kategorier, var der nu kun plads til fire kategorier til folkemusikken, nemlig Årets Danske Folk Album, Årets Danske Folk Navn, Årets Danske Folk Musiker/Vokalist, og endelig Årets Danske Folk Komponist. Falgren Busk Duo fik overrakt statuetter i kategorierne Årets Danske Folk Album (debut albummet "Duet"), og årets Danske Folk Navn, Nikolaj Busk fik en statuette som Årets Danske Musiker, og Bjarke Falgren fik én som Årets Danske Komponist. 

# 2011 

DMA Folk 2011 blev afholdt d. 29. oktober. For første gang i prisuddelingen 10-årige levetid foregik arrangementet i København, nærmere bestemt på teatret Aveny-T. Det skete på sidste dagen for den store internationale verdensmusik expo, Womex, som det år afholdtes i København, og op mod 40 internationale branchefolk deltog i den forbindelse i DMA Folk. Blandt de optrædende var Rasmus Lyberth, Karen Mose Band, Habadekuk og Trio Mio.

# 2012 

DMA Folk 2012 blev afholdt d. 25. november på Jazzhouse i København. For første gange blev priserne Årets Livekunstner, Årets Spillested, Årets Nye Talent, Årets Track og Årets Traditionspris uddelt. Værterne var Ivan Pedersen og Sussie Luscinia Nielsen. Blandt de optrædende var Harald Haugaard, Kasper Vig, Laura Mo, H.P. Lange og Big Basco. Arrangementet forgik i samrbejde med IFPI, DJBFA, Danske Populær Autorer, Dansk Artist Forbund, Dansk Musiker Forbund og World Music Denmark.

# 2013 

DMA Folk 2013 blev afholdt i november på Jazzhouse i København. Den daværende kulturminister Marianne Jelved holdt åbningstalen. Blandt de optrædende var Afenginn, Trias feat. Camille Skjærbæk, Allan Olsen, FolkeKons og DMA Folk Allstars. Arrangementet skete i samarbejde med ROSA - Dansk Rock Samråd, IFPI, Jazzhouse, Danske Komponister og Sangskrivere (DJBFA), Danske Populær Autorer (DPA), Dansk Artist Forbund (DAF) og Dansk Musiker Forbund (DMF).

# 2014 

DMA Folk 2014 blev afholdt d. 29. november på Jazzhouse i København. Blandt de optrædende var Folkeklubben, Dreamers' Circus, Arne Würgler, Sine Bach Rüttel, The Folk Factory og Umti Orkestar.

# 2015 

DMA Folk blev afholdt den 28. november i Absalons Hus på Vesterbro i København. Blandt de optrædende var Benny Holst og Christian Alvad, Lukkif og Klondyke. Huxi Bach var konferencier.

# 2016 

DMA Folk blev afholdt den 26. november i Tønder, hvor prisuddelingen for vendte tilbage efter flere år i København, hvilket bl.a. glædede borgmesteren Henrik Frandsen. Blandt de optrædende var Signe Svendsen, Kloster, Mallebrok og Jacob Dinesen, mens Huxi Bach var konfrencier for andet år i træk.

# 2017 

DMA Folk 2017 blev afholdt den 9. marts i Stakladen i Aarhus. Helene Blum var konfrencier, og til overrækkelsen optrådte Orhan Özgür Turan, Vokalselskabet Glas, Folke-Kons samt Harald Haugaard og Helene Blum med band i selskab med 20 musikere, som udgør Prinsens Musikkorps.

# Referencer 

# Eksterne henvisninger 

www.folkdanmark.dk
