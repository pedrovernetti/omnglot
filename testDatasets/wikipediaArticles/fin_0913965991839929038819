
## Ville Rajala

Ville Rajala (s. 23. kesäkuuta 1989 Utajärvi) on suomalainen jääkiekkoilija, joka pelaa Suomi-sarjajoukkue Laser HT:ssä. Hän on pelipaikaltaan vasen laitahyökkääjä. Rajalaa on kuvailtu pelityyliltään voimahyökkääjäksi.

# Ura 

# Seuraura 

Rajala on Oulun Kärppien kasvatti. Hän voitti C-nuorten Suomenmestaruuden vuonna 2006. Kaudeksi 2007–2008 Rajala nostettiin Kärppien SM-liigarinkiin, mutta hän ei kuitenkaan tehnyt vielä liigadebyyttiään, vaan koko kausi eteni A-nuorissa. Huhtikuussa 2008 Rajala siirtyi try-outille Mestis-joukkue Mikkelin Jukureihin. Hän ei kuitenkaan saanut jatkosopimusta ja siirtyi kaudeksi 2008–2009 sarjatasoa alemmas Suomi-sarjajoukkue Kiekko-Laseriin. Kaudella 2009–2010 Rajala oli 25 osumallaan joukkueen paras maalintekijä ja hän sijoittui koko sarjan maalipörssissä neljänneksi. Rajala voitti kauden päätteeksi Suomi-sarjan mestaruuden ja oli nostamassa Kiekko-Laseria Mestikseen.Kaudella 2010–2011 Rajala jatkoi Mestikseen nousseessa Kiekko-Laserissa ja hänen tulokaskautensa sarjassa toi 40 runkosarjaottelussa tehot 7+16=23 sekä kolmessa playoff-ottelussa yhden syöttöpisteen. Rajalan teholukemansa +6 oli joukkueen yli puolet runkosarjasta pelanneista pelaajista paras. Kesken kauden 2011–2012, joulukuussa 2012 Kiekko-Laser ajautui kuitenkin konkurssiin ja Rajala siirtyi pian tämän jälkeen Suomi-sarjajoukkue JHT Kalajokeen. Hän ehti tehdä siellä kahdessa pelaamassaan ottelussa tehot 5+1=6, kunnes Rajala siirtyi try-outille Kajaanin Hokkiin. Rajala teki testijaksonsa aikana neljässä ottelussa tehot 3+2=5 ja sai vuodenvaihteessa loppukauden jatkosopimuksen. Hän teki loppukaudella runkosarjassakaikkiaan piste per peli -tahdilla 14 ottelussa tehot 8+6=14. Rajala jakoi vähästä ottelumäärästään huolimatta Hokin sisäisen maalipörssin kolmannen sijan. Kahdessa playoff-ottelussa hän jäi ilman tehopisteitä.Rajala siirtyi kaudeksi 2013–2014 KooKoohon. Hän oli lokakuuhun 2013 asti sivussa harjoituskaudella tulleen alaraajavamman vuoksi, Tammikuussa 2014 Rajala purki kuitenkin yhteisymmärryksessä sopimuksensa KooKoon kanssa. Samassa kuussa hän siirtyi Suomi-sarjajoukkue Kokkolan Hermekseen, josta Rajala palasi helmikuussa siirtotakarajalla Kajaanin Hokkiin.Syyskuussa 2014 Rajala palasi loppukauden 2014–2015 kattaneella sopimuksella Kokkolan Hermekseen. Hän voitti koko Suomi-sarjan piste- ja maalipörssin tehoilla 30+31=61. Rajala oli myös kevään 2015 pudotuspeleissä Hermeksen paras pistemies ja syöttäjä tehoilla 4+9=13. Hän voitti kauden päätteeksi Suomi-sarjan hopeaa. Hermes nostettiin Mestikseen kaudeksi 2015–2016 ja myös Rajala jatkaa joukkueessa. Lokakuussa 2015 seura lainasi hänet Hermeksen yhteistyöjoukkue Vaasan Sportiin, SM-liigaan paikkaamaan loukkaantumisia. Rajala teki näin ollen SM-liigadebyyttinsä 14. lokakuuta 2015 Saimaan Palloa vastaan. Hän sai ottelussa jääaikaa 12.51 minuuttia ja teki myös liigauransa avausmaalin ylivoimalla. Rajala kuitenkin myös loukkasi itseään, eikä pelannut seuraavassa ottelussa. Hän pelasi kauden aikana Sportissa kolme ottelua, kunnes siirtotakarajalla helmikuussa 2016 Rajala palasi Hermeksestä loppukauden sopimuksella Hokkiin, josta puolestaan Hermekseen siirtyi puolustaja Ville Vittaniemi. Rajala voitti kauden päätteeksi Mestis-hopeaa.Kaudeksi 2016–2017 Rajala siirtyi vuoden mittaisella sopimuksella edellisenä keväänä Ruotsin kolmanneksi korkeimmalle sarjatasolle Hockeyettaniin pudonneeseen Asplöven HC:hen. Hän voitti joukkueen sisäisen pistepörssin ja jakoi sisäisen maalipörssin voiton Hampus Forslingin kanssa tehoilla 18+19=37. Kaudeksi 2017–2018 Rajala palasi vuoden mittaisella sopimuksella JHT Kalajoen Suomi-sarjajoukkueeseen. Hänen seuravalintansa taustalla oli osittain myös perhesyyt. Rajala johti seitsemän ottelun jälkeen joukkueen pistepörssiä tehoilla 4+3=7, kunnes hän jätti joukkueen jo lokakuussa 2017. JHT:n päävalmentaja Joni Petrellin mukaan hän ei saanut Rajalaa pelaamaan oman tasonsa ja joukkueen pelitavan mukaisesti. Noin viikkoa myöhemmin Rajala palasi alustavasti marraskuun maaottelutaukoon asti kestävällä sopimuksella Hermekseen. Hänen lyhyessä sopimuksessaan oli optio loppukaudesta sekä myös edelleen seuraavasta kaudesta 2018–2019. Rajalan optio käytettiin ja hänet nimettiin marraskuun lopulla myös Hermeksen kapteenistoon, joka uudistui Nico Lehdon lopetettua pelaajauransa. Rajala pelasi joukkueessa 17 ottelua tehopistein 6+4=10, kunnes hänen sopimuksensa purettiin yhteisymmärryksessä henkilökohtaisten syiden vuoksi tammikuussa 2018. Rajala ei pelannut loppukaudella enää missään.
Rajala palasi kaudeksi 2019–2020 vuoden mittaisella sopimuksella pelaamaan Suomi-sarjaa Laser HT:n (ent. Kiekko-Laser) riveihin. Hän oli tehoilla 23+29=52 joukkueen paras maalintekijä ja Rajala jakoi Laserin sisäisen pistepörssin toisen sijan Sami Holapan kanssa edellään vain Harri Pälve. Hän jakoi Suomi-sarjan pistepörssin seitsemännen sijan kolmen muun pelaajan kanssa.

# Maajoukkueura 

Rajala on pelannut viisi poikien maaottelua.

# Tilastot 

# Lähteet 

Ville Rajala The Internet Hockey Databasessa (HockeyDB.com) (englanniksi)
Ville Rajala Eurohockey-sivustolla (englanniksi)
Ville Rajala Elite Prospects -verkkosivustolla (englanniksi)

# Viitteet 

