
## Bloatware

Bloatware on tietokoneen esiasennetuista sovelluksista käytetty nimitys. Bloatwarea lisäävät Suomessa myytäviin tietokoneisiin lähinnä laitevalmistajat, mutta muualla maailmalla myös operaattorit ja jälleenmyyjät lisäävät usein omia sovelluksiaan myymiinsä laitteisiin. Bloatwarea on muun muassa kannettavissa tietokoneissa, pöytätietokoneissa, älypuhelimissa ja taulutietokoneissa. Sen poistaminen vaatii yleensä root-oikeudet, joten se on lähes kaikilla mobiililaitteilla mahdotonta. Bloatware kuluttaa laitteen virtaa ja tallennustilaa sisältää usein tietoturvariskejä ja saattaa hidastaa laitetta.
Osa yrityksistä, esimerkiksi suomalainen tietoturvayhtiö F-Secure, ei turvallisuussyistä salli bloatwarea sisältävien matkapuhelimien käyttöä työkäytössä.

# Lähteet 

