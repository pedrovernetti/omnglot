
## Celsius

Ikke at forveksle med Celsius (månekrater).Celsius-skalaen er en temperaturskala, der populært sagt har 0 grader ved rent vands frysepunkt og 100 grader ved rent vands kogepunkt, begge ved 1 atmosfæres tryk. Temperatur i Celsius-skalaen angives med enheden °C.
I 1742 beskrev den svenske fysiker Anders Celsius en skala, hvor vand kogte ved 0 grader og frøs ved 100 grader, altså modsat den skala, der benyttes i dag. Skalaen blev i 1747 vendt om af den svenske fysiker Martin Strömer.
Siden 1954 har 1 grads temperaturforskel i Celsius-skalaen været defineret som 1 kelvin (K), nemlig 1/273,16 af den absolutte temperatur af vands trippelpunkt, og 0 °C defineret som 273,15 K.
Efter de nyeste målinger ligger vands frysepunkt ved 1 atmosfære stadig meget tæt på 0 °C, men kogepunktet er ved samme tryk kun 99,984 °C.[kilde mangler]Andre skalaer for angivelse af temperatur er:

Fahrenheit (°F)
Kelvin (K) – SI-enhed
Rankine (°Rk)
Réaumur (°R)
Rømer (°Rø)Celsius-skalaen er langt den mest anvendte temperaturskala i verden; den benyttes af 96 % af verdens befolkning. Dens eneste aktuelle rival er Fahrenheit-skalaen, som næsten kun anvendes i USA.Der kan omregnes mellem Celsius og Fahrenheit efter følgende formler:

 
 
 
 F
 

 C
 ⋅
 
 
 9
 5
 
 
 +
 32
 
 
 {\displaystyle F=C\cdot {9 \over 5}+32}
 

 
 
 
 C
 

 (
 F
 −
 32
 )
 ⋅
 
 
 5
 9
 
 
 
 
 {\displaystyle C=(F-32)\cdot {5 \over 9}}
 
Ud fra dette kan man beregne, at en temperatur på 20 °C svarer til 68 °F, samt at skalaerne krydser hinanden ved "-40 grader", således at -40 °C = -40 °F.
Kelvin-skalaen svarer til Celsius-skalaen med den eneste forskel, at kelvinskalaens nulpunkt (0 K) er fastsat til at være det absolutte nulpunkt svarende til -273,15 °C.

# Se også 

Termometer, temperatur

# Eksterne henvisninger 

Conversion of temperature units (Celsius, Fahrenheit, Kelvin, Réaumur, and Rankine)

# Noter 

