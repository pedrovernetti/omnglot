
## Hans van Paeschen

Hans Hendrik van Paeschen (Paaschen, Pasche(n), Pascha, Paasche, Paaske) (ca. 1510–1582) var en nederlandsk bygmester og fæstningsingeniør fra renæssancen. Han var virksom i Nordeuropa i anden halvdel af 1500-tallet, hvor han stod for opførelsen af en række prominente bygninger i renæssancestil. I Danmark stod han blandt andet for ombygningen af borgen Krogen til Kronborg Slot. 
Paeschen var kgl. bygmester i Sverige fra senest begyndelsen af 1561 til 1563 og kgl. bygmester i Danmark 1564-82. Fra 1576 til 1582 ejede han Borupgård.

# Værker 

Istandsættelse af Båhus Fæstning efter belejringen og projektering af ny befæstning (1566)
Nye fæstningsværker omkring Akershus Slot, herunder Kongens Batteri, Dronningens Batteri, volden fra dette til Knudstårnet (1567)
Ombygning og nybefæstning af Krogen Slot (Kronborg) (1574-77), herunder nordfløjen (1575), størstedelen af vestfløjen (1575), påbegyndelse af sydfløjen (1577), forsvarsværker med 4 bastioner (1575-76) og Mørkeport
Befæstningsarbejder på Båhus (1578-82)

# Projekter 

Ombygning af Krogen Slot (1565)
Plan til flytning af det afbrændte Oslo til slottets nærhed (1567, planen virkeliggjort af Christian 4. 1624)
Kollegium ved Københavns Universitet (1574)
Portal af hvide og sorte sten til Kronborgs kirkefløj (1577)

# Tilskrivninger 

Anlæggelse af Frederiksstad i Norge (1567)
Ombygning af Frederiksborg Slot (ca. 1575)
Ejler Grubbes kapel ved Kongsted Kirke (1575)
Uranienborg, Ven (fra 1576, for Tycho Brahe)
Lystrup (1579, for Ejler Grubbe)

# Litteratur 

Allan Tønnesen, "Hans van Paeschens grassatgang", s. 69-76 i: Fra Frederiksborg Amt, 1970.
Hans van Paeschen på Kunstindeks Danmark/Weilbachs Kunstnerleksikon
