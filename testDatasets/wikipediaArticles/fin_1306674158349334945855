
## Iturup

Iturup (ven. Итуруп, jap. 択捉, Etorofu) on saari Kuriilien saaristossa. Se on suurin Etelä-Kuriilien saarista. Se on noin 200 km pitkä, 7-27 km leveä, ja sen pinta-ala on 3 139 km². Saari kuuluu hallinnollisesti Venäjän Sahalinin alueeseen, mutta Japani vaatii sitä itselleen osaksi ns. pohjoisia territorioita (Hoppō), joihin se katsoo kuuluvan myös Šikotanin, Kunaširin ja Habomai-saaret.
Saarella on Kurilskin kaupunki, jonka asukasluku on noin 2 200.
