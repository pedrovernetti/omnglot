
## Ανακρέων του Μόντε Κάλβο

Ο πρωτότυπος ανδριάντας του Ανακρέοντα ήταν αρχαίος ελληνικός, μάλλον χάλκινος ανδριάντας. Το μαρμάρινο αντίγραφο του Μόντε Κάλβο βρέθηκε στην ομώνυμη έπαυλη της Ρώμης και φιλοξενείται σήμερα στην Νέα Γλυπτοθήκη του Κάρλσμπεργκ στην Δανία. Εκτός από το αντίγραφο της Κοπεγχάγης σώζονται άλλα επτά αντίγραφα της κεφαλής.

# Περιγραφή 

Ο σχεδόν ολόκληρος ανδριάντας εικονίζει έναν ιστάμενο τραγουδιστή συμποσίου με κοντό μανδύα που καλύπτει την πλάτη και τους δύο ώμους. Η απόδοση του σώματος είναι εξιδανικευμένη, ενώ ως μοναδική αναφορά ηλικίας εξυπηρετεί το γενειοφόρο πρόσωπο. Στέκει στο αριστερό πόδι, με το δεξί ελαφρά προτεταμένο.

# Ερμηνεία 

Ο ανδριάντας ανακαλύφθηκε την δεκαετία του 1830 στην Ρώμη. Αρχικά δεν ήταν γνωστό, ποιο άτομο εικονίζει. Το 1884 ανακαλύφθηκε μια επιγραφή, η οποία ταίριαζε απόλυτα με τον ανδριάντα και έγραφε «ΑΝΑΚΡΕΩΝ ΛΥΡΙΚΟΣ». Έκτοτε ο ανδριάντας ερμηνεύεται ως εικόνα του ποιητή Ανακρέοντα.

# Ιστορική τοποθέτηση 

Ο ανδριάντας είναι αντίγραφο που χρονολογείται το 130-150 π.Χ., ενώ το πρωτότυπο είναι του 450-440 π.Χ.

# Πηγές 

Σουζάννε Μπρότκορμπ, Skulpturhalle Basel (2009). Skulptur des Montats Juni 2009: Anakreon. σελίδες 1-2. Αρχειοθετήθηκε από το πρωτότυπο στις 26 Ιουλίου 2011. Ανακτήθηκε στις 20 Δεκεμβρίου 2011.
