
## Tampereen Kisatoverit

Tampereen Kisatoverit on vuonna 1920 perustettu urheilun yleisseura. 
TKT sai alkunsa perustavassa kokouksessa 21. maaliskuuta 1920 kun Tampereen Pellavatehtaan Konepajan Voimistelu- ja Urheiluseura Tempaus sekä Tampereen Pellavatehtaan Voimistelu- ja Urheiluseura Riento yhdistyivät ja nimeksi valittiin yksimielisesti Tampereen Kisatoverit ja kotipaikaksi Tampere.
Seuralla on perustamisestaan lähtien ollut vahva työläisleima. Se perustettiin Tampella-yhtymän työntekijöiden ja heidän perheenjäsentensä liikuntaharrastuksien järjestämiseen.
TKT on perustamisestaan lähtien kuulunyt Työväen Urheiluliittoon (TUL).

# Historia 

# 1920-luku 

TKT:n ensimmäinen hallitus valittiin ensimmäisessä yleisessä kokouksessa 31.3.1920:

PJ Kusti Laaksonen
Sihteeri Olavi Johteinen
Muut jäsenet Yrjö Salovaara, Verner Hellen, Vilho Sointu, Ilmari Lindberg, Kalle Hakala ja Erkki Mäkinen1920-luku oli Kisatovereissa kenttäurheilun (yleisurheilun) aikaa. Onni Heinänen voitti vuonna 1925 Frankfurtin työläisolympialaisissa pituushypyn kullan ja 4x100m joukkuekullan. Muita menestyneitä urheilijoita olivat Verner Hellen ja Hannes Ilmanen. 
Jalkapallo sai seurassa alkunsa 9.8.1921. Vuoteen 1925 TKT oli piirinmestari joka vuosi ja vain muutamana vuonna TKT jäi ilman mestaruutta.
Muita lajeja olivat hiihto, voimistelu, luistelu, jääpallo, nyrkkeily ja paini.

# Myöhemmät vuosikymmenet 

Yleisurheilussa TKT:n voima oli 1950-luvulla tuohon aikaan suoritetuissa katujuoksuissa ja miesten keihäänheitossa. Seuran heittäjät Olavi Kauhanen ja Jouko Rantanen olivat Suomen huippuheittäjiä.
Vuonna 1979 TKT:n B-pojat juoksivat 4 x 100 metrillä Suomen ennätyksen, jonka rikkomiseen meni toista vuosikymmentä. Juha Pyyn johdolla kisatoverilaiset saavuttivat 1980-luvulla useita Suomen mestaruuksia ja maajoukue-edustuksia. 
Nykyään tunnettu julkkiskokki Hans Välimäki on aikanaan ollut TKT:n yleisurheilijoissa.

# Lajit 

# Seuran historian lajivalikoima 

hiihto
jalkapallo
luistelu
paini
nyrkkeily
yleisurheilu
miesten ja naisten voimistelu
pesäpallo
jääkiekko
koripallo
jääpallo
suunnistus
kädenvääntö
lentopalloNykyisin seuran lajivalikoimassa ovat jalkapallo, futsal, kädenvääntö, lentopallo, yleisurheilu ja joukkuevoimistelu. Jalkapallo on näistä lajeista suurin. 

# Jalkapallo 

# 2010 

TKT jalkapallon edustusjoukkue pelasi kaudella 2010 Suomen Palloliiton Tampereen piirin 3. divisioonaa. Joukkueen päävalmentaja toimi Arto Huilla. Hänen kanssaan valmennusvastuun jakoivat Pasi Sinisalo ja Kari Kivipelto. Huoltajana toimi Sanna Kivinen. Joukkueenjohtaja oli Jarmo Wallenius. Joukkueen taustalla vaikuttaa myös seuran monitoimimies Petteri Tyni.
Tampereen 3. Divisioonassa pelasi vuonna 2010 14 joukkuetta. TKT sijoittui yhdeksänneksi ja joutui putoamiskarsintaan Nekalan Palloa vastaan. Kaksiosaisessa karsintasarjassa TKT oli parempi: voitto vieraissa 2-1 ja kotona 4-1, ja sarjapaikka säilyi.

# 2011 

TKT pelasi kaudella 2011 Tampereen ja Satakunnan yhdistettyä 3. divisioonaa. Sarjassa oli 11 joukkuetta.
TKT:ta valmentavat päävalmentaja Arto Huilla ja kakkosvalmentaja Pasi Sinisalo. Joukkueenjohtajana toimii Jarmo Wallenius ja huollosta vastaa Sanna Kivinen.

# 2019 

Miesten edustusjoukkue (TKT) pelaa Suomen Palloliiton Tampereen piirin 3. divisioonassa. Joukkueen päävalmentajana toimii Jarmo Häkkinen. Valmentajana/maalivahtivalmentajana toimii Antti Salonen. Joukkueenjohtana on Joonas Mäenpää. Miesten kakkosjoukkue (TKT/2) pelaa Suomen Palloliiton Tampereen piirin 6. divisioonassa. Joukkuetta valmentaa Jari Saarinen. Naisten edustusjoukkue (TKT) pelaa Suomen Palloliiton Tampereen piirin 3. divisioonassa. Joukkueen päävalmentajana toimii Teemu Järvinen ja joukkueenjohtajana Jari Kosola. Naisten harrastejoukkue (TKT Kissat) pelaa Tampereen harrastesarjassa. Joukkueen toimihenkilöinä ovat Maarit Mikkola ja Satu Larsen. Jalkapallossa seuran valmennuspäällikkönä toimii Kari Kivipelto.
TKT:lla on myös junioritoimintaa eri ikäluokissa:

F9-pojat
F10-pojat
E11-pojat
D13-pojat
C15-pojat

# Nykyiset pelaajat (jalkapallo) 

# Ensilä 

Tampereen Kisatoverit omistaa Aitoniemessä, n. 20 km automatkan päässä Tampereen keskustasta valmennuskeskus ja vapaa- ajanviettopaikan, Ensilän. Se sijaitsee Aitoniemessä, Näsijärven rannalla, osoitteessa Kiikkisensola 5. Pinta-ala on 4,7 hehtaaria, ranta-viivaa on noin 300 m. Ensilään voi myös tulla laivalla, kaikki Näsijärven laivat voivat ajaa laituriin.
Alueella on vuokrattavissa päärakennus, kaksi saunaa ja jalkapallo- ja beachvolleykenttä. Jalkapallokenttä on uusi tekonurmikenttä, jonka yhteydessä tilava pukukoppi- ja kioskirakennus.

# Muu toiminta 

Tampereen Kisatovereilla on toimintaa myös urheilun ulkopuolella monella alueella:

kesäkotitoiminta
nuorisotoiminta
kuntoliikunta
veteraanit
opintokerhot
järjestysmiehet

# Aiheesta muualla 

Seuran kotisivut
Antero Vesa: Pellavasta ja Petsamosta maailman kentille, Tampereen Kisatoverit Ry 1920–1995. Tampereen Kisatoverit Ry, 2000. 
TKT juhli 90-vuotispäiviään. Yleisurheilun Kuvalehti, 26.3.2010, nro 2, s. 7. Tampere: Suomen Urheiluliiton julkaisut Oy.
