
## Finale Copa del Rey 2011

Het Spaanse bekertoernooi voor voetbalteams, bekend als de Copa del Rey, maar voluit op dit moment Campeonato de España-Copa de Su Majestad el Rey de Fútbol, wordt gespeeld sinds 1902. Een variant voor jeugdteams, de Copa del Rey Juvenil, bestaat sinds 1950.
Waar FC Barcelona en Athletic de Bilbao zich cupfighters hebben getoond, en de finale vaak bereikten en daaropvolgend ook vaak wonnen, komen andere clubs er minder goed vanaf. Zo bereikte Real Madrid de finale vaker dan elke andere club, maar verloor de finale ook vaker dan dat ze hem wonnen. Eén van de meest dramatische verloren finales van Real Madrid was die van 2002. Op 6 maart van dat jaar bestond de club precies honderd jaar en ter gelegenheid van dat feit werd de finale van de Copa del Rey op die dag gespeeld in het Estadio Santiago Bernabéu. Real haalde de finale, waarin Deportivo La Coruña de tegenstander was, en een groot aantal vooraanstaande mensen uit de voetbalwereld waren in het stadion aanwezig. Wat een mooi verjaardagscadeau moest worden, werd een drama: Real verloor van een uitstekend voetballend Deportivo met 2-1. Ook Valencia had moeite met het winnen van de finale. Zo verloor de club twee keer over drie finales op rij (van 1944 tot en met 1946 en van 1970 tot en met 1972).
In de nacht van donderdag 21 april 2011 liet Real Madrid-speler Sergio Ramos de cup uit zijn handen vallen tijdens de huldiging in Madrid, enkele uren na het winnen van de Copa op woensdagavond. Hierop reed de bus waarop de spelers stonden over de beker heen, raakte het ding zwaar beschadigd en werden er tien losse stukken van straat geraapt.

# Huidige opzet 

Vanaf het seizoen 2005-2006 is de opzet van de Copa del Rey veranderd. In voorafgaande jaren namen de topclubs al vanaf de 1/32e finales deel aan het bekertoernooi, maar sinds 2005 stromen de topclubs pas in de achtste finale in. De topclubs zijn de clubs die deelnemen aan Europees voetbal via de UEFA Champions League of de UEFA Europa League. De overige clubs uit de Primera División nemen vanaf knock-outronde III deel aan de Copa del Rey. Clubs uit de Segunda División B beginnen in de voorronde, clubs uit de Segunda División A starten in de tweede fase. Tweede elftallen, waarvan een aantal uitkomt in de Segunda A of B, mogen niet deelnemen aan de Copa del Rey.

Eerste fase
Voorronde
Tweede Fase
Knock-outronde I
Knock-outronde II
Knock-outronde III
Knock-outronde IV
Derde Fase
Achtste finales
Kwartfinales
Halve finales
Finale

# Overzicht finales 

Copa de la Coronacion (beker van de kroning)

Copa de S.M. El Rey Alfonso XIII (beker van Zijne Majesteit Koning Alfons XIII)

* 1910 en 1913 : Copa de la Unión Española de Clubs de Fútbol (beker van de Spaanse Unie van voetbalclubs)** 1910 en 1913 : Copa de la Federación Española de Fútbol (beker van de Spaanse voetbalfederatie)
Torneo del Presidente de la República (toernooi van de President van de Republiek)

Copa de S.E. El Generalísimo (Beker van Zijne Excellentie de Generaal)

Copa de S.M. El Rey (beker van Zijne Majesteit de Koning)

# Topschutters 

