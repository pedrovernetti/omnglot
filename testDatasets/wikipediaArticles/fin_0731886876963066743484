
## Phobaeticus chani

Phobaeticus chani on maailman pisin hyönteislaji. Se kuuluu kummitussirkkoihin ja kuvattiin tieteelle vuonna 2008.

# Koko ja ulkonäkö 

P. chani on hyvin pitkä ja kapea, ruskea hyönteinen, jonka vartalo ja raajat muistuttavat oksaa. Lontoon luonnonhistoriallisessa museossa säilytettävä museoyksilö on raajat ojennettuna 56,7 senttimetriä ja vartalon pituus ilman raajoja 35,7 senttimetriä pitkä.

# Levinneisyys 

Kaikki toistaiseksi tavatut lajin yksilöt on löydetty Malesiaan kuuluvan Sabahin osavaltion alueelta, Borneon saaren pohjoisosasta.

# Elintavat 

Lajin elintavoista ei tiedetä juuri mitään. Sen uskotaan elävän puiden latvakerroksessa. Tutkituista naarasyksilöistä on löytynyt munia, joiden sivuilla on siipimäiset levennykset. Tämä viittaa siihen että naaras laskee munansa puusta ja tuuli kuljettaa ne uusille elinalueille. Toukkien arvellaan olevan jo munasta kuoriutuessaan reilun kuuden senttimetrin pituisia.

# Lähteet 

# Aiheesta muualla 

Creature 69: Phobaeticus chani Bizarre Creature of the Day -blogi. 8.12.2014. Viitattu 7.6.2019 (englanniksi).
