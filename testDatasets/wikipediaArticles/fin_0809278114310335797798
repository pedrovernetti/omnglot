
## Sylviini

Sylviini eli sylviitti (KCl, kaliumkloridi) on mineraali. Se on rakenteeltaan täsmälleen vuorisuolan kaltainen. Se liukenee vuorisuolaakin helpommin. Se maistuu kitkerämmältä kuin vuorisuola, ja sillä saattaa olla lisäpintoja kiteiden kulmissa. Mineraali on väritön tai valkoinen, mutta usein myös heikosti punaruskea. Sylviini on kosteutta imevää eli hygroskooppista.
Sylviiniä esiintyy kalisuolakerrostumissa. Sitä löytyy mm. Keski-Euroopasta. Sitä löytyy myös tulivuorista härmeenä, esimerkiksi Vesuviuksesta.
Se on tärkein kaliumin lähde ja tällä tavoin lannoiteteollisuuden tärkeä raaka-aine.

# Lähteet 

Piispanen, Risto & Tuisku, Pekka: Nimetön dokumentti (II. 5. 4. 3. Sylviitti l. sylviini KCl) Oulu: Oulun yliopisto. Viitattu 29. heinäkuuta 2013. 
Jones, Adrian: Kivet, s. 45. Suomentanut Koivisto, Marjatta. Helsinki: WSOY, 2000. ISBN 951-0-31579-6. 

# Viitteet 

