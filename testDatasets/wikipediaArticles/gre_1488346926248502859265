
## Γαλλικό πρωτάθλημα ποδοσφαίρου ανδρών 2012-13

Η σεζόν 2012–13 της Λιγκ 1 ήταν η 75η από την δημιουργία της. Η Μονπελιέ ήταν κάτοχος του τίτλου. Το πρόγραμμα του πρωταθλήματος ανακοινώθηκε τον Απρίλιο του 2012 και το πρόγραμμα των αγώνων στις 30 Μαΐου. Η σεζόν ξεκίνησε στις 10 Αυγούστου και ολοκληρώθηκε στις 26 Μαΐου 2013. Η χειμερινή διακοπή του πρωταθλήματος έλαβε χώρα το χρονικό διάστημα μεταξύ 24 Δεκεμβρίου και 12 Ιανουαρίου 2013.Η σεζόν αυτή σημαδεύτηκε από τον εορτασμό των 80ών γενεθλίων του επαγγελματικού ποδοσφαίρου στην Γαλλία. Επίσης, η γερμανική εταιρεία αθλητικής ένδυσης, Adidas, έγινε ο επίσημος προμηθευτής σε μπάλες για την σεζόν, αφού, πρώτα, ήρθε σε συμφωνία για πολυετή συνεργασία με την Ligue de Football Professionnel. Για τον εορτασμό 80ών γενεθλίων, η Adidas δημιούργησε μια ειδική, για την περίπτωση, μπάλα, γνωστή με την ονομασία Le 80, ενόψει της νέας σεζόν.
Αφότου η Γαλλία έπεσε από την πέμπτη στην έκτη θέση, στην σχετική κατάταξη με βάση τις επιδόσεις των συλλόγων στις ευρωπαϊκές διοργανώσεις από την UEFA, στα τέλη της σεζόν 2011–12, η ομάδα που είχε τερματίσει στην τρίτη θέση του πρωταθλήματος, η Λυών προκρίθηκε για τον τρίτο προκριματικό γύρο του Τσάμπιονς Λιγκ της σεζόν 2013-14, σε αντίθεση με τα προηγούμενα χρόνια, όπου έπαιρνε την πρόκριση για την φάση των πλέι-οφΣτις 12 Μαΐου, η Παρί Σεν Ζερμέν κατέκτησε τον τίτλο του πρωταθλήματος έπειτα από την εκτός έδρας νίκη της με σκορ 1–0 επί της Λυών.

# Ομάδες 

Τρεις είναι οι ομάδες που προβιβάστηκαν από την Λιγκ 2, αντικαθιστώντας τις τρεις ομάδες που υποβιβάστηκαν από την Λιγκ 1, με το πέρας της σεζόν 2011–12. Ένα σύνολο 20 ομάδων συμμετέχει πλέον στο πρωτάθλημα, με τρεις ομάδες να κινδυνεύουν με τον υποβιβασμό στην χαμηλότερη κατηγορία, την Λιγκ 2. Όσες ομάδες εξασφάλισαν άδεια συμμετοχής στην Λιγκ 1, υποχρεώθηκαν να περάσουν από τον έλεγχο της DNCG, προτού πάρουν την σχετική άδεια συμμετοχής, ώστε να μπορούν να πάρουν μέρος κανονικά.Η Μπαστιά ήταν η πρώτη ομάδα που εξασφάλισε την άνοδό της στην Λιγκ 1. Η ομάδα εξασφάλισε τον τίτλο του πρωταθλητή την 1η Μαΐου 2012, με τρεις αγώνες να υπολείπονται, μετά την επικράτησή της απέναντι στην Μετς, με σκορ 3–0 στο Σταντ Αρμάν Σεζαρί. Η Μπαστιά πραγματοποίησε την επιστροφή της στην Λιγκ 1, έπειτα από απουσία επτά ετών, έχοντας σημειώσει δύο συνεχόμενες ανόδους. Η ομάδα είχε πάρει την άνοδο για την Λιγκ 2, έπειτα από την κατάκτηση της Νασιονάλ της σεζόν 2010–11.
Η Ρενς και η Τρουά αναδείχτηκαν δεύτερη και τρίτη στην βαθμολογική κατάταξη, αντιστοίχως, εξασφαλίζοντας την άνοδο στην Λιγκ 1, μαζί με την πρωταθλήτρια Μπαστιά. Και οι δύο αυτές ομάδες εξασφάλισαν την άνοδο με έναν αγώνα να υπολείπεται, μετά τις νίκες τους στις 11 Μαΐου 2012, οι οποίες οριστικοποίησαν την βαθμολογική κατάταξη των δύο συλλόγων. Η Ρενς, η οποία έχει, κατά το παρελθόν, κατακτήσει την Λιγκ 1 έξι φορές, επέστρεψε στην πρώτη κατηγορία του γαλλικού ποδοσφαίρου έπειτα από απουσία 33 ετών, όπου και αγωνιζόταν στις χαμηλές κατηγορίες. Στη διάρκεια αυτών των 33 ετών, η ομάδα κήρυξε πτώχευση και υποχρεώθηκε στην πώληση των υπαρχόντων της (διακρίσεις, κύπελλα, κτλ.). Η Τρουά επέστρεψε στην Λιγκ 1, ύστερα από τέσσερα χρόνια στην Λιγκ 2. Στη διάρκεια της πενταετούς απουσίας της από την ελίτ του γαλλικού ποδοσφαίρου, η Τρουά αγωνίστηκε και στην Νασιονάλ, την τρίτη κατηγορία του γαλλικού ποδοσφαίρου.

# Γήπεδα και τοποθεσίες 

1 Το Σταντ Βελοντρόμ αυτό τον καιρό βρίσκεται σε ανακατασκευή, ενόψει του Ευρωπαϊκού Πρωταθλήματος 2016. Η τωρινή χωρητικότητα είναι 42,000 θέσεων, αριθμός μικρότερος της κανονικής των 60,031. Η χωρητικότητα θα αυξηθεί ελαφρώς τον Δεκέμβριο του 2012, μετά την ολοκλήρωση των κατασκευών σε μία κερκίδα.
2 Το Σταντ Ζοφρουά-Γκισάρ βρίσκεται αυτό τον καιρό υπό ανακατασκευή, ενόψει του ενόψει του Ευρωπαϊκού Πρωταθλήματος 2016. Η τωρινή χωρητικότητα είναι 26,747 θέσεων, αριθμός μικρότερος της κανονικής των 35,616. Η χωρητικότητα θα αυξηθεί ελαφρώς τον Αύγουστο του 2012, μετά την ολοκλήρωση των κατασκευών σε μία κερκίδα.

# Βαθμολογία 

Τελευταία ενημέρωση: 14 Σεπτεμβρίου 2012.
Πηγή: Ligue de Football Professionnel

1 Η ΑΣ Σαιντ-Ετιέν κέρδισε μια θέση στον 3ο προκριματικό γύρο του Γιουρόπα Λιγκ 2013-2014 χάρη στην κατάκτηση του Λιγκ Καπ Γαλλίας.
2 Η Ζιροντέν Μπορντό κέρδισε μια θέση στο Γιουρόπα Λιγκ 2013-2014 χάρη στην κατάκτηση του κυπέλλου Γαλλίας.
3 Η ΑΚ Αζαξιό τιμωρήθηκε με αφαίρεση 3 βαθμών, ο ένας με αναστολή, πριν από την έναρξη του πρωταθλήματος, λόγω επεισοδίων στο παιχνίδι της περιόδου 2011-12 με αντίπαλο την Λυών.
Κανόνες βαθμολογίας: 1ος Βαθμοί; 2ος Γενική Διαφορά τερμάτων; 3ος Καλύτερη επίθεση; 

# Αποτελέσματα 

Πηγή: Ligue de Football Professionnel1 Η γηπεδούχος ομάδα παρατίθεται στην αριστερή πλευράΧρώματα: Μπλε = νίκη γηπεδούχου ομάδας, Κίτρινο = ισοπαλία, Κόκκινο = νίκη φιλοξενούμενης ομάδας

# Κορυφαίοι σκόρερ 

# Παραπομπές 

