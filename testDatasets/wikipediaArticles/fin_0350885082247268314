
## Dallas (vuoden 2012 televisiosarja)

Dallas on Yhdysvaltain Texasin osavaltiossa sijaitseva kaupunki. Se on väkiluvultaan Yhdysvaltojen yhdeksänneksi suurin ja Texasin kolmanneksi suurin kaupunki. Kaupungissa asui vuoden 2013 väestönlaskennassa 1 257 676 ihmistä. Dallasin ja Fort Worthin noin 6,8 miljoonan asukaan suurkaupunkialue on Yhdysvaltain neljänneksi väkirikkain.Dallas on tunnettu ennen kaikkea öljyntuotannostaan, joka koki huippunsa 1980-luvun alussa. Sittemmin öljyntuotanto on kuitenkin hiipunut ja nykyään Dallas on monipuolisen teollisuustuotannon ja elinkeinoelämän keskus. Yhdysvaltojen 35. presidentti John F. Kennedy salamurhattiin Dallasissa vuonna 1963. Kaupunkiin sijoittuu myös suosittu 1980-luvun televisiosarja Dallas.

# Historia 

Dallasin ensimmäinen asukas oli tennesseeläinen lakimies ja kauppias John Neely Bryan, joka rakennutti 1841 alueelle pienen mökin. Alueelle muutti Bryanin perässä uusia asukkaita, ja kaupungin asemakaava laadittiin 1844. Ensimmäiseen kaavaan kuului oikeustalo, sen aukio ja 20 katua. Dallas-nimen alkuperästä ei ole varmuutta. Se juontaa juurensa joko varhaiseen Joseph Dallas -nimiseen uudisasukkaaseen tai Yhdysvaltain varapresidentti George M. Dallasiin. Kaupunki alkoi kasvaa, ja sinne muutti muun muassa sveitsiläisiä ja saksalaisia uudisasukkaita. Charles Fourier’n epäonnistuneesta ihannekaupungista La Réunionista sinne tuli väkeä 1850-luvun lopulla.Dallasin merkitys talouskeskuksena kasvoi, kun rautatie saapui sinne 1870-luvulla. Kaupunkiin kehittyi monia Yhdysvaltain lounaisosia palvelleita kauppaketjuja, joista suurimmaksi kasvoi Neiman Marcus. Dallasiin liitettiin 1889 East Dallas ja 1903 Oak Cliff. Dallasin talouden merkittävin tuote oli 1900-luvun vaihteessa puuvilla.1930-luvun lama iski myös Dallasiin, ja vuonna 1931 kaupungissa oli yli 18 000 työtöntä. Dallas selvisi lamasta kuitenkin monia muita kaupunkeja paremmin, sillä Columbus Marion Joiner löysi öljyä noin 160 kilometrin päästä kaupungista. Itä-Texasin öljykenttä oli tuolloin maailman suurin. Sen ansiosta Dallasista tuli öljyteollisuuden keskus.Dallas sai kansainvälistä huomiota, kun presidentti John F. Kennedy salamurhattiin 22. marraskuuta 1963. Lee Harvey Oswald pidätettiin murhaajana, ja kaksi päivää myöhemmin dallasilainen yökerhon omistaja Jack Ruby ampui Oswaldin.Dallasin ja Fort Worthin kaupungit päättivät 1965 rakentaa aluetta palvelevan lentoaseman. Dallas-Fort Worthin kansainvälinen lentoasema avattiin 1973. Se houkutteli monia yrityksiä siirtämään pääkonttorinsa Dallasiin. Öljyteollisuus koki huippukautensa 1980-luvun alussa, mutta sen merkitys on sen jälkeen romahtanut.

# Liikenne 

Kaupungissa on kaksi lentokenttää, Dallasin kansainvälinen lentoasema Irvingissä ja Dallas Love Field.

# Koulutus 

Dallasissa on useita yliopistoja, collegeja ja ammattikouluja. Useat merkittävät yliopistot sijaitsevat erillisalueilla ja esikaupungissa. 

# Urheilu 

Dallas on Houstonin ohella Texasin urheiluelämän keskus. Dallas on edustettuna kaikissa Yhdysvaltojen suosituimpien lajien pääsarjoissa. Amerikkalaisen jalkapallon NFL-sarjassa kaupunkia edustaa Dallas Cowboys, koripallon NBA:ssa Dallas Mavericks, baseballin MLB:ssä Texas Rangers sekä jääkiekon NHL:ssä Dallas Stars.
Vuonna 1984 Dallasin Fair Parkissa järjestettiin F1-sarjan Yhdysvaltain Grand Prix. Kyseinen kilpailu jäi radan historian ainoaksi. Kilpailun voitti Keke Rosberg Williams-Hondalla.

# Nähtävyydet 

Dealey Plaza on aukio, jossa presidentti John F. Kennedyn salamurha tapahtui 22. marraskuuta 1963. Sen laidalla entisessä koulukirjavarastossa sijaitsee Kennedylle omistettu Kuudennen kerroksen museo, Sixth Floor Museum.

 
 

# Lähteet 

# Aiheesta muualla 

Dallasin verkkosivusto (englanniksi)
