
## Κώστας Ζώρας

Ο Κώστας (Κωνσταντίνος) Ζώρας (1950) είναι Έλληνας νομικός, κοινωνιολόγος και πανεπιστημιακός. Διατέλεσε γενικός γραμματέας του Υπουργικού Συμβουλίου στην κυβέρνηση του Ανδρέα Παπανδρέου.

# Βιογραφικό 

Γεννήθηκε το 1950 στην Αθήνα. Αποφοίτησε με άριστα από την Νομική Σχολή του Πανεπιστημίου Αθηνών και πραγματοποίησε μεταπτυχιακές σπουδές στο Πανεπιστήμιο του Φράιμπουργκ στην τότε Δυτική Γερμανία, του οποίου αναγορεύθηκε διδάκτορας Συνταγματικού Δικαίου με υποτροφία του κρατικού γερμανικού ιδρύματος DAAD.Δίδαξε Συνταγματικό Δίκαιο στην Νομική Σχολή του Πανεπιστημίου Αθηνών και στην Νομική Σχολή του Πανεπιστημίου του Αννόβερου στην Γερμανία ενώ από το 1999 είναι καθηγητής Κοινωνιολογίας στο Πανεπιστήμιο Αιγαίου, του οποίου διατέλεσε και αντιπρύτανης.Χρημάτισε γενικός γραμματέας του Υπουργικού Συμβουλίου στην κυβέρνηση του Ανδρέα Παπανδρέου από τον Ιανουάριο του 1984 έως τον Ιούνιο του 1988, ενώ ήδη από το 1981 υπηρετούσε στο Νομικό Γραφείο του πρωθυπουργού, υπό την διεύθυνση του καθηγητή Γεωργίου Κασιμάτη.Από τον Φεβρουάριο του 1996 έως τον Οκτώβριο του 1998 ήταν γενικός γραμματέας Διοίκησης και Οργάνωσης του Υπουργείου Εξωτερικών και υπήρξε ο βασικός συντάκτης του ισχύοντος σήμερα «Οργανισμού Διοίκησης και Οργάνωσης» του Υπουργείου.Είναι μέλος της Ένωσης Ελλήνων Συνταγματολόγων, της Ένωσης Ελλήνων Κοινωνιολόγων, της Ελληνικής Εταιρείας Πολιτικής Επιστήμης κ.α.

# Παραπομπές 

