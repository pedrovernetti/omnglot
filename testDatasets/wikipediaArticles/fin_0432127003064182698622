
## Ian Carmichael

Ian Carmichael OBE (18. kesäkuuta 1920 – 5. helmikuuta 2010) oli englantilainen näyttelijä. 
Carmichael syntyi Hullissa, Yorkshiressä. Hän esiintyi jo 1950-luvulla useissa brittiläisissä klassikkoelokuvissa, joiden joukkoon lukeutuvat Alokas liemessä (1956), Hätä ei lue lakia (1957) ja Viikunanlehtiä ja lakkoilua (1959). Vuonna 1960 hänellä oli rooli elokuvassa Veijareitten koulu.
Pian Ian Carmichael sai huomattavaa mainetta myös televisionäyttelijänä. Hänet muistetaan muun muassa Bertie Woosterina ja lordi Peter Wimseynä. Vuosina 1970–1971 hän oli Bachelor Father -sarjan tähti; yhä vanhoilla päivillään hän esitti vakituisia osia muun muassa Kyläsairaalassa vuosina 2003–2006. Hänestä tehtiin OBE (Officer of the Order of British Empire) vuonna 2003.
Carmichael oli vuosina 1943–1983 naimisissa Sheila Pyman Macleanin kanssa. Parille syntyi kaksi lasta. Vaimon kuoltua Carmichael solmi vuonna 1992 seuraavan avioliittonsa kirjailija Kate Fentonin kanssa. Carmichaelin myöhempiin elokuvarooleihin lukeutuu osa vuoden 1971 elokuvassa 7 kuolemansyntiä.

# Lähteet 

# Aiheesta muualla 

Ian Carmichael Internet Movie Databasessa (IMDb.com) (englanniksi)
Ian Carmichael Elonetissä
