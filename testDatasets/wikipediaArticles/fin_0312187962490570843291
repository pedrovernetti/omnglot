
## Asekoulu

Asekoulu oli Suomen puolustusvoimiin kuulunut sotilasopetuslaitos, joka toimi Helsingissä, Harjavallassa, Kokkolassa, Kuopiossa ja Lahdessa. Se vastasi ase- ja taisteluvälinealan koulutuksesta kantahenkilökunnalle ja varusmiehille. Varusmiehistä koulutusta saivat ainakin asesepät, taisteluvälinealiupseerit ja -upseerit. Taisteluvälinekoulutuksessa varusmiehet jaettiin jalkaväen -, ilmatorjunnan - ja tykistön koulutuslinjoihin.
Asekoulu aloitti toimintansa Kokkolan kaupungissa vuonna 1973, mutta se perustettiin jo 1919.

# Historia 

Joukko-osasto aloitti toimintansa nimellä Aseseppäkolu Helsingin Katajanokalla. Jatkosodan loppuun asti koulun johtajana toimi tunnettu jääkäriupseeri, myöhempi jääkärieverstiluutnantti John V.Rosenbröijer.
Kesällä 1963 Asekoulu siirtyi Kuopioon. Silloinen Kuopion Asevarikko luovutti Asekoululle asehuoltolan tilat ja sijoitti asehuoltolan vanhaan puukasarmiin. Suuren Neulamäen alueella toimi tuosta lähtien sekä asevarikko että Asekoulu.
Asekoulu muutti Kokkolaan vuonna 1973 Pikiruukin kasarmille.
Koulu siirrettiin Lahden varuskuntaan Lahteen puolustusministeri Anneli Tainan päätöksellä kesäkuun 1996 ja vuoden 1997 välillä. Asekoulusta tuli osa silloisen Hämeen Rykmentin Teknistä Koulutuskeskusta (TeknKoulK/HämR). Samalla alueella toiminut Keskusvarikko 8 siirtyi Senaatti-kiinteistöjen (Valtion kiinteistölaitos) hallintaan.

# Johto 

Asekoulun johtajana ovat toimineet mm.:

kapteeni F. P. Yrjölä 1919 - ?
majuri Karl Eklund 1.2.1921 - 23.9.1923
everstiluutnantti Birger Linkomies 24.9.1923 - 30.7.1925 ja 20.9.1927 - 31.10.1929
majuri Fritz Asplund 1.8.1925 - 19.9.1927
majuri Arvo Saloranta 17.10.1929 - 28.2.1939
majuri Yrjö Prinkki 1.3.1939 - 13.8.1942
kapteeni Bertel Olin virkaatekevä 14.8.1942 alkaen
jääkärieverstiluutnantti John Rosenbröijer 8.1.1943 - 2.12.1944
majuri Ilmari Juvonen 3.1. - 3.3.1945
kapteeni Matti Tavela virkaatekevä 2.7.1945 asti
majuri Alvian Mauranen 3.7.1945 - 5.1.1946
majuri Åke Sandström 5.1. - 12.8.1946
kapteeni Mauri Raunto viransijainen 12.10.1946 asti
insinöörimajuri Jaakko Ilmari Ulvinen 12.10.1946 - 16.1.1951
majuri Eino Oravanainen 17.1.1951 - 12.9.1954
everstiluutnantti Erkki Vara 18.8.1954 - 16.9.1956
everstiluutnantti Toivo Kallio 1.10.1956 - 20.3.1958
everstiluutnantti (Jouko) Jukka Kolehmainen 21.3.1958 - 10.6.1969
everstiluutnantti Kari Tolvanen 10.6.1969 - 13.12.1971
eversti Raimo Sihvola 14.12.1971 - 12.4.1979
everstiluutnantti Jaakko Virkajärvi 13.4.1979 - 27.5.1983
everstiluutnantti Juha Tyynelä 28.5.1983 - 23.1.1987
everstiluutnantti Jarmo Mattila 24.1.1987 - 28.2.1993
everstiluutnantti Markku Karvonen 1.3.1993 - 1996
komentaja Kari Eronen 1996 - 2000
majuri Vesa Kouhia

# Nykyhetket 

Nyttemmin koulun toiminnot on yhdistetty muihin huollon koulutuksiin puolustusvoimissa, lähinnä Hämeen Rykmentin Huoltokouluun. Aseseppäaliupseerit koulutettiin Hämeen Rykmentissä. Rykmentti lakkautettiin 31.12.2014.

# Heraldiikka 

Koulun joukko-osastolipussa on punaisella pohjalla Suomen vaakunaleijona miekkoineen alasimen päällä.
