
## Olympus Alpine Biblioteca

Η Olympus Alpine Biblioteca ιδρύθηκε το 2010 από μία συλλογικότητα και αφορά τον διαμοιρασμό ψηφιακού υλικού με θέμα τον Εθνικό Δρυμό του Ολύμπου. Στόχος της είναι η συγκέντρωση, καταγραφή και ταξινόμηση των εκδοτικών εγχειρημάτων με χρονολογική σειρά από τις πρώτες ανιχνεύσεις περιηγητών μέχρι νεότερων εκδόσεων για έρευνα, μελέτη, αντιγραφή και χρήση. Εκτός από τον ονοματολογικό κατάλογο δίνει την δυνατότητα στον χρήστη την αποθήκευση κάθε ψηφιακού τεκμηρίου με αδιευκρίνιστο καθεστώς πνευματικών δικαιωμάτων ή έργων που βρίσκονται εκτός εμπορίου όπου οι συγγραφείς επέτρεψαν την ψηφιοποίηση και την ελεύθερη διάθεση στο διαδίκτυο.
Αυτήν την στιγμή ο κατάλογος περιλαμβάνει πάνω από 400 τίτλους και 170 ebooks σε 6 γλώσσες (ελληνικά, αγγλικά, γερμανικά, γαλλικά, ιταλικά, ρώσικα) από το 1776 έως σήμερα. Αξίζει να σημειωθεί ότι οι περισσότεροι τίτλοι οι οποίοι δημοσιεύθηκαν τον 19ο αι. είναι διαθέσιμα για μεταφόρτωση και τα περισσότερα, κυρίως τα παλαιότερα αντίγραφα, είναι σπάνια και βρίσκονται εκτός εμπορίου. Συμπεριλαμβάνονται τα κλασσικά όπως "Travels in northern Greece" 1835 του William M. Leake ή το "Le Mont Olympe et L’ Acarnanie" 1860 του Léon Heuzey. Από τα έργα που δημοσιεύτηκαν τον 20ο και 21ο αιώνα σχεδόν τα μισά μπορούν να αποθηκευτούν για ιδιωτική χρήση. Οι λήψεις είναι δωρεάν σε μορφή pdf. Τα θέματα που περιλαμβάνει είναι:

Αρχαιολογία
Ιστορία
Πανίδα
Χλωρίδα
Γεωγραφία
Γεωλογία
Μετεωρολογία
Αλπινισμός
Ταξιδιωτικοί οδηγοίΤα περιεχόμενα αυτού του δικτυακού τόπου είναι ελεύθερα προς αντιγραφή, διανομή, προβολή και μεταποίηση, αρκεί να συνεχίσουν να διατίθενται, αυτά και τα παράγωγα έργα που πιθανώς προκύψουν, εξίσου ελεύθερα, υπό τους όρους της άδειας χρήσης Creative Commons Attribution-ShareAlike 4.0 International License.

# Παραπομπές 

# Εξωτερικοί σύνδεσμοι 

Αρχική σελίδα Olympus Alpine Biblioteca
