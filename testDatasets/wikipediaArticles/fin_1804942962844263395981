
## Andrea Leeds

Andrea Leeds, oik. Antoinette Lees (18. elokuuta 1914 Butte, Montana, Yhdysvallat – 21. toukokuuta 1984 Palm Springs, Kalifornia, Yhdysvallat) oli yhdysvaltalainen näyttelijä, joka teki lyhyen uran 1930-luvulla. Hän oli vuonna 1938 ehdokkaana parhaam naissivuosan Oscar-palkintoon. Hän jätti elokuva-alan mentyään vuonna 1939 naimisiin.

# Elämä 

Andrea Leeds opiskeli Kalifornian Los Angelesin yliopistossa, kun elokuvaohjaaja Howard Hawks löysi hänet elokuva-alalle. Leedsin ensimmäinen Hawksin ohjaamassa, vuonna 1936 ensi-iltansa saaneessa elokuvassa Tukkikuningas. Leeds näytteli tämän jälkeen muun muassa elokuvissa Hänen salaisuutensa, Me soittoniekat, The Last Frontier ja Swanee River.Leeds oli ehdokkaana parhaan naissivuosan Oscar-palkintoon elokuvasta Suuri hetki. Sen ohjaaja Gregory La Cava kutsui Leedsiä parhaaksi synnynnäiseksi näyttelijäksi, jonka kanssa on työskennellyt. Samuel Goldwyn Productions kutsui häntä ”Hollywoodin suudelmamestariksi” ja järjesti miespääosaehdokkaille suutelutestejä Leedsin kanssa.Leeds meni naimisiin vuonna 1939 Robert S. Howardin kanssa. Hän jätti tuolloin elokuva-alan ja halusi keskittyä perhe-elämään. Hänen miehensä oli autokauppias Charles S. Howardin poika. Howard omisti useita laukkahevosia, muun muassa Seabiscuitin. Leeds kiinnostui itsekin hevosurheilusta ja omisti myöhemmin useita laukkahevosia.Robert Howard osti 1940-luvun lopulla hotellin Palm Springsistä, missä Leeds piti jalokivisalonkia kuolemaansa asti. Leeds kuoli syöpään vuonna 1984.

# Lähteet 

# Aiheesta muualla 

 Kuvia tai muita tiedostoja aiheesta Andrea Leeds Wikimedia CommonsissaAndrea Leeds Internet Movie Databasessa (IMDb.com) (englanniksi)
Andrea Leeds Elonetissä
