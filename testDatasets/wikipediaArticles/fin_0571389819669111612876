
## Alfredo Kraus

Alfredo Kraus Trujillo (24. syyskuuta 1927 – 10. syyskuuta 1999) oli espanjalainen tenori. Hän syntyi Las Palmasissa ja aloitti lapsena musiikkiharrastuksensa ottamalla pianotunteja ja laulamalla kuorossa.
Kraus debytoi vuonna 1956, jolloin hänellä oli rooli Giuseppe Verdin oopperassa Rigoletto. Hänet nähtiin ensimmäistä kertaa Covent Gardenissa 1959, La Scalassa 1960 ja Metropolitan-oopperassa 1966. 
Erääksi Krausin tavaramerkeistä muodostui ”Pourquoi me réveiller” Jules Massenet’n oopperasta Werther. Tenorille myönnettiin vuonna 1991 Asturian ruhtinaan palkinto. 
Kraus kuoli haimasyöpään Madridissa 71-vuotiaana.
