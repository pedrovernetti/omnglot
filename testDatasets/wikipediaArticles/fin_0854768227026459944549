
## El amor perjudica seriamente la salud

El amor perjudica seriamente la salud (ransk. L’amour nuit gravement à la santé; kansainvälisesti Love Can Seriously Damage Your Health) on vuonna 1996 ensi-iltansa saanut Manuel Gómez Pereiran ohjaama espanjalais-ranskalainen romanttinen komediaelokuva, jonka pääosissa ovat Ana Belén, Juanjo Puigcorbé, Gabino Diego ja Penélope Cruz. Manuel Gómez Pereira käsikirjoitti elokuvan Yolanda García Serranon, Juan Luis Iborran ja Joaquín Oristrellin kanssa. Pereira ja Oristrell tuottivat elokuvan César Benítezin kanssa.

# Juoni 

Pariisi, 1996. Seurapiirihenkilö Diana Balaguer (Ana Belén) tapaa Hôtel de Crillonissa vanhan rakastajansa, Santi Garcian (Juanjo Puigcorbé), joka on Espanjan kuningas Juan Carlos I:n henkivartija. He alkavat muistella yli kolmekymmentä vuotta taaksepäin vuoteen 1965, jolloin he tapasivat ensimmäistä kertaa.
Madrid, 1965. Diana (Penélope Cruz) on fanaattinen John Lennonin ihailija ja haluaa tavata idolinsa vähän ennen The Beatlesin konserttia. Hän menee salaa Lennonin hotellihuoneeseen ja piiloutuu sängyn alle, missä hän tapaa toisen Lennonin suuren ihailijan, hotellityöntekijä Santin (Gabino Diego). Diana ja Santi ovat on-off-suhteessa seuraavat vuosikymmenet; he tapaavat aina mitä oudoimmissa paikoissa ja tilanteissa.

# Näyttelijät 

# Tuotanto 

El amor perjudica seriamente la salud -elokuvan kuvaukset alkoivat 29. huhtikuuta 1996 ja päättyivät 6. heinäkuuta 1996. Elokuva kuvattiin työnimellä Camas Madridissa ja Pariisissa. Elokuvan tuotantoyhtiöinä olivat espanjalaiset BocaBoca Producciones, Canal+ España, Sociedad General de Televisión, Sogepaq ja Telecinco sekä ranskalaiset Canal+ ja DMVB Films.

# Julkaisu ja vastaanotto 

El amor perjudica seriamente la salud sai ensi-iltansa Talavera de la Reinassa, Espanjassa joulukuussa 1996. Elokuva sai teatteriensi-iltansa Espanjassa 10. tammikuuta 1997 ja Ranskassa 15. heinäkuuta 1998. Elokuva tuotti Espanjassa 3 631 191 euron lipputulot. Elokuvan teatterilevittäjinä olivat Espanjassa Sony Pictures Releasing de España ja Ranskassa Les Acacias.

# Palkinnot ja ehdokkuudet 

# Lähteet 

# Aiheesta muualla 

El amor perjudica seriamente la salud Internet Movie Databasessa (IMDb.com) (englanniksi)
El amor perjudica seriamente la salud Allmoviessa (englanniksi)
El amor perjudica seriamente la salud SensaCinessä (espanjaksi)
El amor perjudica seriamente la salud eCartelera Cinessä (espanjaksi)
El amor perjudica seriamente la salud AlloCinéssä (ranskaksi)
