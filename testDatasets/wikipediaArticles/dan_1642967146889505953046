
## Wriezen

Wriezen [ˈvʀiːʦn̩] (i det 19. århundrede Wrietzen) er en by i Landkreis Märkisch-Oderland i den tyske delstat Brandenburg.

# Geografi 

Byen ligger ved vestenden af indlandsdeltaet Oderbruch ved floden Alten Oder (en af Oders forgreninger). Byområdet omfatter både dele af det lave flade Oderbruch og det bakkede plateau Oberbarnim. Byens centrum lå før Oderbruchafvandingen ved Oderstrom, men ligger i dag 11 km i luftlinje fra Oder og den tysk-polske grænse. Trods denne afstand var Wriezen igen og igen ramt af oversvømmelser.

# Nabokommuner 

Nabokommuner er mod nord Bad Freienwalde (Oder) og Oderaue, mod øst Neulewin og Neutrebbin og mod syd Bliesdorf og Reichenow-Möglin. Mod vest grænser Prötzel, Höhenland og Falkenberg til Wriezens område.

# Eksterne kilder og henvisninger 

Officielt websted
