
## Μάκης Βολτυράκης

Ο Μάκης Βολτυράκης είναι Έλληνας παλαίμαχος διεθνής τερματοφύλακας της υδατοσφαίρισης και νυν προπονητής. Για τη σεζόν 2009-10 ανέλαβε την ανδρική ομάδα πόλο του Πανιωνίου. Γεννήθηκε στις 14 Μαΐου 1968 στην Αθήνα. Σπούδασε στα ΤΕΦΑΑ, όπου πήρε ειδικότητα στην υδατοσφάιριση. Αγωνίστηκε στις μεγάλες δυνάμεις του πόλο: Εθνικό και Ολυμπιακό γνωρίζοντας μεγάλες διακρίσεις και υπήρξε για πολλά έτη τερματοφύλακας στην Εθνικής Ελλάδας. 

# Βιογραφικό 

Ο Μάκης Βολτυράκης ξεκίνησε την καριέρα του στο Ν.Ο. Χανίων και το 1988 πήρε μεταγραφή στον Εθνικό, με τον οποίο κατέκτησε το Κύπελλο Ελλάδος το 1991. Το 1992 πήγε στον Ολυμπιακό Πειραιά, με τον οποίο κατέκτησε πολλούς ελληνικούς τίτλους, ήταν φιναλίστ του Κυπέλλου Κυπελλούχων το 1997 και του Κυπέλλου Πρωταθλητριών το 2001, το οποίο κατέκτησε το 2002.
Από το 1991 ως το 1997 αγωνιζόταν στην εθνική ομάδα, με την οποία έλαβε μέρος σε δύο Ολυμπιάδες: Βαρκελώνη 1992 και Ατλάντα 1996, στο Παγκόσμιο πρωτάθλημα 1994, σε δύο ΦΙΝΑ Καπ (1995, 1997) και σε τρία ευρωπαϊκά πρωταθλήματα (1993, 1995, 1997).
Ως προπονητής εργάστηκε στον Εθνικό (2003-2008), με τον οποίο κατέκτησε το Κύπελλο το 2005 και το Πρωτάθλημα Ελλάδος το 2006. Τη σεζόν 2008-09 δεν εργάστηκε σε καμία ομάδα. Από τον Ιούνιο του 2009 έως το 2011 ήταν προπονητής της ομάδας πόλο του Πανιωνίου.
Ενώ από το 2011 είναι προπονητής της Ναυτικού Ομίλου Χανίων. 
Είναι παντρεμένος με την οδοντίατρο Μαρία Μπερτσουλάκη και έχουν τρεις γιους.

# Καριέρα 

Ως υδατοσφαιριστής:
Ν.Ο. Χανίων: ως το 1988
Εθνικός Πειραιά: 1988 ως 1992.
Ολυμπιακός Πειραιά: 1992 ως 2002
 Ελλάδα (Εθνική Ομάδα): 1991 ως 1997.
Ως προπονητής
Εθνικός Πειραιά: 2003 ως 2008.
Πανιώνιος: 2009 ως 2011.
Ναυτικός Όμιλος Χανίων 2011.....

# Τίτλοι-Διακρίσεις 

Ατομικές ως αθλητής
1996: Καλύτερος τερματοφύλακας του Ολυμπιακού τουρνουά της Ατλάντα.
1997: Καλύτερος τερματοφύλακας του ΦΙΝΑ Καπ της Αθήνας.
Ομαδικές ως αθλητής
Ολυμπιάδες: 1992 (10ος), 1996 (6ος).
Παγκόσμιο πρωτάθλημα (τελική φάση): 1994.
ΦΙΝΑ Καπ (τελική φάση): 1995, 1997.
Ευρωπαϊκό πρωτάθλημα (τελική φάση): 1993, 1995, 1997.
Κύπελλο Πρωταθλητριών: 2002 (1η θέση), 2001 (φιναλίστ).
Κύπελλο Κυπελλούχων: 1997 (φιναλίστ).
Πρωταθλήματα Ελλάδος (7): 1993, 1995, 1996, 1999, 2000, 2001, 2002.
Κύπελλα Ελλάδος (6): 1991, 1993, 1997, 1998, 2001, 2002.
Ομαδικές ως προπονητής
Πρωτάθλημα Ελλάδος (1): 2006.
Κύπελλο Ελλάδος (1): 2005.

# Πηγή 

Εφ. Πανιώνιος Κόσμος φ. 26 (27-6-2009), σελ. 11.
