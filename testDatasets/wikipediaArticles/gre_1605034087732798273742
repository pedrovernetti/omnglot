
## Γαμέρ

Ο Γαμέρ, ήταν πρόσωπο της Παλαιάς Διαθήκης μεγαλύτερος γιος του Ιάφεθ , πατέρας του Ασχανάζ, του Ριφάθ και του Θοργαμά (Γένεσις 10,3). Το όνομα του σημαίνει «στέκεται για όλη την οικογένεια» και ήταν ο γενάρχης των Γομεριτών. Οι περισσότεροι ιστορικοί μελετητές τον αναφέρουν ως γενάρχη των Κελτών και τον Γαλατών. Ο Φλάβιος Ιώσηπος τον τοποθετεί στην Ανατολική Γαλατία, ο Ισίδωρος της Σεβίλλης λέει ότι είναι πρόγονος των Κελτών μονάχα ο Ιππόλυτος της Ρώμης τον αναφέρει ως γενάρχη της Καππαδοκίας. Είναι γενάρχης επιπλέον των Σκυθών μέσω του γιου του Ασχανάζ, των Αρμενίων, των Γεωργιανών και των Τούρκων μέσω του γιου του Θοργαμά. Το όνομα του έγινε ευρύτατα διαδεδομένο στους Ουαλούς ενώ σύμφωνα με το Ταλμούδ θεωρείται πρόγονος των Γερμανών, ο Άννιο ντα Βιτέρμπο (1498) λέει ότι την εποχή της διασποράς των λαών με την εγκατάσταση του Νεμρώδ στην Βαβυλώνα ο Γαμέρ εγκαταστάθηκε στην Ιταλία.

# Πηγές 

Lloyd, John Edward (1912). A History of Wales from the Earliest Times to the Edwardian Conquest.
Piggot, Stuart (1968). The Druids Thames and Hudson:London.
University of Wales Dictionary, vol. II.
Ruthven, Jon (2003, rev. 2009). The Prophecy That Is Shaping History: New Research on Ezekiel's Vision of the End. Fairfax, VA: Xulon Press, 2003. [1]. A major study on the historical geography of Gomer, Rosh, Meshech, Tubal and the other northern nations listed in Ezekiel 38-39 and elsewhere.↑ 1,0 1,1 1,2 (Εβραϊκά της Βίβλου) Γένεση.

↑ 2,0 2,1 (Εβραϊκά της Βίβλου) Γένεση.
