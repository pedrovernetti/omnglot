
## Pikisaari (Lappeenranta)

Pikisaari sijaitsee Lappeenrannan keskustan pohjoispuolella Kariniemen ja Rapasaaren välissä. Matkaa keskustasta Pikisaareen on reilut 2 kilometriä. Saari on yhdistetty mantereeseen sillalla. Pikisaaressa on paljon asuintaloja ja monipuolinen virkistysalue. Erikoisuutena frisbeegolf-rata ja lenkkeilypolut saaren luoteisosan metsäkaistaleessa. Paikallisliikenteen linja 9 liikennöi Pikisaaren kautta kesäisin ja talvisin, joka arkipäivä.
Pikisaari kuuluu hallinnollisesti Linnoituksen kaupunginosaan.

# Historia 

Nykyinen Pikisaari koostuu Tervasaaresta, Peltosaaresta ja Katajasaaresta. Saaret on liitetty toisiinsa täyttömaalla. Suurin yhdistetyistä saarista oli pitkulainen Pikisaari, jota on aiemmin kutsuttu nimellä Tervasaari. Pikisaaresta on aiemmin voinut siirtyä Voisalmensaareen kevyenliikenteen siltaa pitkin. Tuolloin alue oli Rauma Repolan omistuksessa. Alueella sijaitsi saha ja sahan kuivaamo.

# Lähteet 

Pikisaaren asukasyhdistys
Lappeenrannan karttapalvelu
Lappeenrannan alueen joukkoliikenne
