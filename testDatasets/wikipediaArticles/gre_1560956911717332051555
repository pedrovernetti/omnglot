
## Τζέιμς Ουόρθι

Ο Τζέιμς Ουόρθι (James Ager Worthy, Gastonia, Βόρεια Καρολίνα, Η.Π.Α., 27 Φεβρουαρίου 1961) είναι Αμερικανός πρώην καλαθοσφαιριστής, ύψους 2,05 μ., απόφοιτος του Πανεπιστημίου της Β. Καρολίνας, που αγωνιζόταν στη θέση του φόργουορντ κι έκανε μεγάλη καριέρα στο NBA και νυν σχολιαστής αγώνων.
Είναι ένας από τους 50 κορυφαίους μπασκετμπολίστες του NBA όλων των εποχών και μέλος του Hall of Fame του αθλήματος, έχει συμμετάσχει επτά φορές σε αγώνες All Star, έχει κατακτήσει τρία πρωταθλήματα NBA και έχει αναδειχτεί MVP των Τελικών του Αμερικανικού Πρωταθλήματος του 1988.
Έπαιξε από το 1982 έως το 1994 στους Los Angeles Lakers. Είχε το προσωνύμιο «Big Game James» και σήμα-κατατεθέν ήταν γι’ αυτόν τα τεράστια γυαλιά που φορούσε την εποχή που αγωνιζόταν.

# Πηγή 

• James Worthy in Basketball-Reference.com

# Παραπομπή 

# Εξωτερικοί σύνδεσμοι 

Τζέιμς Ουόρθι στην IMDb
