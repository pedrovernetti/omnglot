
## Foday Sankoh

Foday Saybana Sankoh (17. lokakuuta 1936 Masang Mayoso, Tonkolilin piirikunta, Brittiläinen Sierra Leone – 29. heinäkuuta 2003 Freetown, Sierra Leone) oli vallankumousrintama Revolutionary United Frontin johtaja kymmenvuotisen Sierra Leonen sisällissodan aikana. Sankoh kuului syntyperältään temnejen ja lokojen etnisiin ryhmiin. 
Sankoh oli entinen Sierra Leonen armeijan korpraali ja hän sai sissisotakoulutusta Libyassa. Hänen vuonna 1991 aloittamassaan sisällissodassa Sierra Leonessa kuoli 50 000–200 000 ihmistä. Sankoh vangittiin vuonna 2000 ja hän sai 17 syytettä erilaisista sotarikoksista. Hän kuitenkin kuoli sairauskohtaukseen ennen oikeudenkäyntiä.

# Lähteet 

