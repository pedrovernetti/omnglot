
## Κάρολος Ε΄ της Λωρραίνης

Ο Κάρολος Ε΄ της Λωρραίνης (Karl V. Leopold, Βιέννη, 3 Απριλίου 1643 - Βελς, 18 Απριλίου 1690), Δούκας της Λωρραίνης (1675 - 1690) ήταν γιος του Νικόλαου Φραγκίσκου δούκα της Λωρραίνης και της Κλαυδίας-Φραγκίσκης της Λωρραίνης. Ήταν δούκας την εποχή που το δουκάτο της Λωρραίνης βρισκόταν υπό Γαλλική κατοχή και βρήκε καταφύγιο στην αυλή των αυτοκρατόρων Αψβούργων όπου ακολούθησε σημαντική στρατιωτική σταδιοδρομία. Παντρεύτηκε (1678) την πριγκίπισσα Ελεονώρα αρχιδούκισσα της Αυστρίας (1653 - 1697) κόρη του Ρωμαίου αυτοκράτορα Φερδινάνδου Γ΄ και χήρα του βασιλιά της Πολωνίας. Με τον θάνατο του μεγαλύτερου αδελφού του (1659) Φερδινάνδου Φιλίππου της Λωρραίνης σε ηλικία 20 ετών έγινε ο ίδιος ο διάδοχος του δουκάτου από τον θείο του. Ηγήθηκε τον αυτοκρατορικό στρατό στην Βιέννη με λαμπρές επιτυχίες κατά των Τούρκων, κατέλαβε την Βούντα (1686) και κατέκτησε το υπόλοιπο της Ουγγαρίας, Σλαβονίας και Τρανσυλβανίας (1687). Πέθανε μετά από μάχη με τους Γάλλους μετά από δύο διαδοχικές σοβαρές ασθένειες.
Τον διαδέχθηκε ο γιος του, Λεοπόλδος της Λωρραίνης. 

# Οικογένεια 

Νυμφεύτηκε το 1678 την Ελεονώρα των Αψβούργων, κόρη του Φερδινάνδου Γ΄ αρχιδούκα της Αυστρίας και βασιλιά της Ουγγαρίας, Βοημίας & Γερμανίας και είχε τέκνα;

Λεοπόλδος 1679-1729, δούκας της Λωρραίνης. Γιος του ήταν ο:
Φραγκίσκος Γ΄ δούκας της Λωρραίνης, νυμφεύτηκε τη Μαρια-Θηρεσία των Αψβούργων αρχιδούκισσα της Αυστρίας και βασίλισσα της Ουγγαρίας, βοημίας & Γερμανίας.
Κάρολος-Ιωσήφ 1680-1715, αρχιεπίσκοπος του Τρηρ.
Ιωσήφ-Εμμανουήλ 1685-1705, απεβ. 20 ετών.
Φραγκίσκος-Αντώνιος 1689-1715, απεβ. 26 ετών.
