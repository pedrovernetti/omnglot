
## Ιωάννης Κανναβός

Ο Ιωάννης N. Κανναβός (1867 - 29 Απριλίου 1953) ήταν Έλληνας δικηγόρος και πολιτικός. Υπηρέτησε ως βουλευτής, γερουσιαστής και υπουργός.

# Βιογραφικά στοιχεία 

Γεννήθηκε στη Σπερχειάδα της Φθιώτιδας και ήταν γιος του Νικολάου Κανναβού, από οικογένεια αγωνιστών του 1821. Σπούδασε νομικά στην Αθήνα και εργάστηκε ως δικηγόρος. Ήταν ιδρυτικό στέλεχος του κόμματος των Φιλελευθέρων και στενός συνεργάτης του Ελεθ. Βενιζέλου.
Εξελέγη βουλευτής Ναυπακτίας το 1895, το 1902, το 1905, το 1906, το 1923 και το 1928 με τους Φιλελευθέρους και επανεξελέγη βουλευτής Αιτωλοακαρνανίας τον Αύγουστο του 1910, τον Νοέμβριο του 1910, το 1911, το 1912, τον Μάιο του 1915, το 1924, και 1926 και γερουσιαστής το 1932.Υπηρέτησε ως υπουργός Ναυτικών στην κυβέρνηση Βενιζέλου από τον Ιανουάριο ως τον Μάρτιο του 1924 και Συγκοινωνίας στην κυβέρνηση Καφαντάρη από τον Φεβρουάριο του 1924 ως τον Μάρτιο της ίδιας χρονιάς.Στην κυβέρνηση Βενιζέλου χρημάτισε υπουργός Γεωργίας, από τις 4 Ιουλίου 1928 ως τις 7 Ιουνίου 1929 και υπουργός Γενικός Διοικητής Θεσσαλονίκης στην επόμενη κυβέρνηση Βενιζέλου (και Γενικός Διοικητής Μακεδονίας από τις 29 Αυγούστου 1924 ως τις 27 Οκτωβρίου 1925).
Απεβίωσε στις 29 Απριλίου 1953.Ήταν ο τελευταίος γόνος της οικογένειας των Κανναβαίων της Λομποτινάς.

# Παραπομπές 

