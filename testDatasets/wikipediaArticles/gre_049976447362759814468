
## MV Powerful

Το MV Powerful είναι ένα φορτηγό πλοίο της Ελληνικής Excel Maritime Carriers Ltd., που χρησιμοποιεί Δανική σημαία. Δέχθηκε επίθεση από Σομαλούς πειρατές που επιχείρησαν να το καταλάβουν με τη χρήση τυφεκίων εφόδου στις 11 Νοεμβρίου του 2008 στον Κόλπο του Άντεν της Αραβικής Θάλασσας, στο Κέρας της Αφρικής. Η επίθεση των πειρατών ανατράπηκε από την επέμβαση των πεζοναυτών της Αγγλικής φρεγάτας, HMS Cumberland, και του πληρώματος μιας Ρωσικής φρεγάτας (κλάση Νεουστρασίμι).
Η κατασκευή του τελείωσε στην Κίνα το 1994. Το πλοίο αποκτήθηκε από την εταιρεία στις 13 Απριλίου 2005.
Το περιστατικό συνέβη 60 ναυτικά μίλια νότια της ακτής της Υεμένης, στον Κόλπο του Άντεν. Η συμπλοκή έγινε στα «πλαίσια» της Επιχείρησης Διηνεκούς Ειρήνης – Κέρας της Αφρικής και χαρακτηρίστηκε από τους Times ως « η πρώτη φορά που το Βασιλικό Ναυτικό ενεπλάκη σε μια αποφασιστική ανταλλαγή πυρών σε διεθνή ύδατα».

# Δείτε επίσης 

Σομαλική πειρατεία

# Σημειώσεις 

