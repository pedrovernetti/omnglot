
## Ching Johnson

Ivan Wilfred "Ching" Johnson (7. joulukuuta 1898 – 16. kesäkuuta 1979) oli kanadalainen jääkiekkoilija, joka edusti New York Rangersia ja New York Americansia National Hockey Leaguessa (NHL). Puolustajana pelannut Johnson saavutti Rangersin riveissä kaksi Stanley Cup -mestaruutta. 
Ensimmäisen maailmansodan veteraanina Johnson saattoi aloittaa täysipainoisen kiekkoilijan uran vasta 20 vuoden iässä ja teki NHL-läpimurtonsa vasta lähempänä 30. ikävuottaan. Lajin historian kovaotteisimpien puolustajien joukkoon luettu Ching Johnson oli suuri yleisösuosikki ja pelasi kaikkiaan 436 ottelua Rangersissa ja Americansissa ennen siirtymistään alasarjoihin pelaajaksi, valmentajaksi ja toimitsijaksi.

# Saavutuksia ja palkintoja 

NHL:n ykköstähdistössä neljästi,
pelasi ensimmäisessä NHL:n tähdistöottelussa (Ace Bailey Benefit Game),
Hockey Hall of Fameen 1958,
Manitoba Sports Hall of Fame and Museumin Manitoba Hockey Hall of Famen jäsen.

# Aiheesta muualla 

NHL-profiili: 'Ching' Johnson
Legends of Hockey: 'Ching' Johnson
'Ching' Johnson The Internet Hockey Databasessa (HockeyDB.com) (englanniksi)
