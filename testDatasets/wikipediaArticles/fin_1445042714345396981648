
## Vovoúsa

Vovoúsa (kreik. Βωβούσα) on Kreikan kylä sekä samanniminen Zagórin kunnan kunnallisyksikkö (Δημοτική Ενότητα Βοβούσης, Dimotikí Enótita Vovoúsis) ja entinen itsenäinen kyläkunta. Se sijaitsee Ioánninan alueyksikössä Epeiroksen alueella. Kylän ja kunnallisyksikön väkiluku on 115 (vuonna 2011).

Vovoúsan kylä sijaitsee Aóos-joen varrella linnuntietä noin 35 kilometriä koilliseen Ioánninasta. Vovoúsan kunnallisyksikkö käsittää alueen Zagórin kunnan koillisosassa. Vovoúsa oli itsenäinen kyläkunta vuoden 2010 loppuun saakka. Vuoden 2011 alussa se yhdistettiin Kallikrates-suunnitelmana tunnetun aluehallintouudistuksen myötä Zagórin kunnaksi yhdessä Anatolikó Zagórin, Kentrikó Zagórin, Pápigkon ja Týmfin kanssa, jolloin se muuttui uuden kunnan kunnallisyksiköksi.

# Lähteet 

# Aiheesta muualla 

 Kuvia tai muita tiedostoja aiheesta Vovoúsa Wikimedia Commonsissa
