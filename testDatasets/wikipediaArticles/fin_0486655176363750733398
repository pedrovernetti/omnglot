
## Pokrovskoje (Tjumenin alue)

Pokrovskoje (ven. Покровское) on maalaiskunta, ja sen keskuskylä Jarkovon piirissä Tjumenin alueella Venäjällä. Kunnan pinta-ala on 303,90 neliökilometriä, ja vuonna 2016 siellä oli 1 819 asukasta.
Kuntaan kuuluu kolme asuttua paikkaa: Pokrovskoje, Nikitina (ven. Никитина) ja Dulepina (ven. Дулепина). Vuoden 2010 väestönlaskennassa Pokrovskojessa oli 1 524 asukasta, Nikitinassa 182 ja Dulepinassa 31.
Kylä on Grigori Rasputinin syntymäpaikka, ja siellä on Rasputinille omistettu museo.

# Aiheesta muualla 

Muzei G. E. Rasputina (venäjäksi)
