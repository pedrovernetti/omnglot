
## Perfect Dark Zero

Perfect Dark on Raren kehittämä ja julkaisema ensimmäisen persoonan ammunta- ja hiiviskelypeli. Peli julkaistiin alun perin vuonna 2000 Nintendo 64:lle ja vuonna 2010 myös Xbox 360:lle. Xbox 360 -versiossa grafiikkatekstuurit on uudistettu ja peliin on lisätty Xbox Live -moninpeli sekä pistelista. Rare kehitti myös Xbox 360:n julkaisuun vuonna 2005 pelin Perfect Dark Zero.
Pelin yksinpeli käsittää 17 eri tehtävää, joissa pelaaja astuu fiktiiviselle Carrington-instituutille työskentelevän agentin, Joanna Darkin saappaisiin. Teknisesti Perfect Dark on yksi kehittyneimmistä peleistä Nintendo 64:lle. Pelissä on muun muassa mahdollista valita korkearesoluutioiset grafiikat sekä Dolby Surround -äänet. 
Elokuussa 2000 julkaistiin Perfect Dark -niminen peli myös Game Boy Colorille, mutta kyse on täysin eri pelistä. Vaikka peli sijoittuu samaan maailmaan kuin Nintendo 64 -versio ja kummankin pääosassa on Joanna Dark, on tarina eri.
