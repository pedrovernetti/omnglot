
## Havrebjerg

For alternative betydninger, se Havrebjerg (flertydig). (Se også artikler, som begynder med Havrebjerg)Havrebjerg er en tidligere stationsby på Sydvestsjælland med 379 indbyggere (2019), beliggende 5 km øst for Kirke Stillinge, 6 km syd for Høng og 6 km nord for Slagelse. Byen hører til Slagelse Kommune og ligger i Region Sjælland.
Havrebjerg ligger i Havrebjerg Sogn, og Havrebjerg Kirke ligger i byen. Lidt vest for kirken ligger Havrebjerg Valgmenighedskirke.

# Historie 

Kemikeren Søren Peder Lauritz Sørensen (1868–1939), der introducerede pH-skalaen, blev født i Havrebjerg.

# Jernbanen 

Havrebjerg havde station, senere trinbræt på Slagelse-Værslev-banen, der blev indviet i 1898. Persontrafikken blev i 1971 indstillet nord for Høng, men overtaget af Høng-Tølløse-banen syd for Høng, så der opstod en sammenhængende bane Tølløse-Høng-Slagelse (Tølløsebanen). Her har Havrebjerg Station så været trinbræt indtil 11. december 2011, hvor det blev nedlagt sammen med det i Løve. Stationsbygningen er bevaret på Havrebjerg Stationsvej 2.

# Kilder 

