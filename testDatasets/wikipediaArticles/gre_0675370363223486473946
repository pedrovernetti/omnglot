
## Έγκλημα στον Νείλο

Το Έγκλημα στον Νείλο - (Death on the Nile) είναι αστυνομικό μυθιστόρημα της Αγκάθα Κρίστι, με πρωταγωνιστή τον Ηρακλή Πουαρό. Το βιβλίο πρωτοεκδόθηκε στην Αγγλία, την 1η Νοεμβρίου του 1937, από τις εκδόσεις "Collins Crime Club", ενώ το 1938 κυκλοφόρησε και στις Η.Π.Α, από τον εκδοτικό οίκο "Dodd, Mead and Company". 
Το μυθιστόρημα διαδραματίζεται κυρίως, στην Αίγυπτο, (τόπο που η Κρίστι γνώρισε κατά τη διάρκεια των ταξιδιών της στην Μέση Ανατολή), 
και συγκεκριμένα μέσα σε ένα ποταμόπλοιο που κάνει κρουαζιέρα στον Νείλο. Σε αυτόν τον χώρο ξεδιπλώνεται μια ιστορία έρωτα και αντιζηλίας που θα καταλήξει σε φόνο. 
Το μυθιστόρημα γνώρισε πολλές επανεκδόσεις - αφού είναι από τα δημοφιλέστερα της Αγκάθα Κρίστι και διασκευάστηκε για το θέατρο (από την ίδια την Κρίστι), την τηλεόραση, το ραδιόφωνο, και τον κινηματογράφο. Επίσης, έχει κυκλοφορήσει σε κόμικ και σε βίντεοπαιχνίδι.
Στα ελληνικά, έχει κυκλοφορήσει σε διάφορες μεταφράσεις και εκδόσεις, όπως: 

από τις εκδόσεις «Λυχνάρι» (δεκαετία 1960), αρ. 20 της σειράς «Βιβλιοθήκη Αστυνομικής Φιλολογίας», με τίτλο: Έγκλημα εν πλω.
από τις εκδόσεις «Μίνωας» (1996), σε μετάφραση Τίνας Χριστοπούλου.
από τις εκδόσεις «Καλοκάθης» (1998), σε μετάφραση Μάγκυς Σταγάκη.
από τις εκδόσεις «Λυχνάρι» (2005), σε μετάφραση Λουκά Λοράνδου.
από τις εκδόσεις «Modern Times» (2003), κόμικ των Francois Riviere και Jean - Francois Miniac, μετάφραση Τατιάνα Γαλάτουλα..

# Πλοκή μυθιστορήματος 

Η πλούσια κληρονόμος Λινέτ Ντόιλ, πρώην Ρίτζγουεϊ (Linnet Doyle), πρόσφατα παντρεμένη με τον Σάιμον Ντόιλ (Simon Doyle), προσπαθεί να απολαύσει το γαμήλιο ταξίδι τους στην Αίγυπτο, ενώ παράλληλα νιώθει ότι κάποιος την παρακολουθεί με σκοπό να της κάνει κακό. Αυτός ο κάποιος δεν είναι άλλος παρά η φίλη του ζευγαριού, η ξεπεσμένη αριστοκράτισσα Ζακλίν ντε Μπελφόρ, (Jacqueline de Bellefort). Η Μπελφόρ θυμωμένη με το γεγονός ότι η Ρίτζγουεϊ της έκλεψε τον αγαπημένο της Σάιμον Ντόιλ, παρακολουθεί γεμάτη πικρία και ζήλια το νιόπαντρο ζευγάρι. Μαθαίνοντας η Ντόιλ ότι ο διάσημος ντετέκτιβ Ηρακλής Πουαρό, βρίσκεται και αυτός σε διακοπές στην Αίγυπτο, τον προσεγγίζει με σκοπό να την βοηθήσει να απαλλαγεί από την ενοχλητική παρουσία της πρώην φίλης της. Το ζευγάρι, αποφασίζει να μπει εσπευσμένα στο ποταμόπλοιο «Καρνάκ», που κάνει κρουαζιέρα στον Νείλο, πιστεύοντας ότι έτσι θα χάσει τα ίχνη τους, αλλά η Μπελφόρ είναι και πάλι παρούσα. 
Την ίδια κρουαζιέρα έχει επιλέξει και ο Πουαρό, καθώς και αρκετοί άλλοι, οι οποίοι στη συνέχεια του βιβλίου θα γίνουν οι βασικοί ύποπτοι του φόνου που θα επακολουθήσει. Κάποιο βράδυ και ύστερα από έντονη λογομαχία μεταξύ των δύο γυναικών, η Μπελφόρ πυροβολεί και τραυματίζει στο πόδι τον Σάιμον, και το επόμενο πρωί, η κυρία Ντόιλ βρίσκεται νεκρή.
Ο Ηρακλής Πουαρό αναλαμβάνει τις ανακρίσεις για την ανακάλυψη του ενόχου, αρχίζοντας από την καμαριέρα της κυρίας Ρίτζγουεϊ, Λουίζ Μπουρζέ (Louise Bourget), η οποία όμως αρκετές ώρες μετά θα βρεθεί και αυτή δολοφονημένη. Η συνεπιβάτισσα - συγγραφέας αισθηματικών μυθιστορημάτων Σαλώμη Ότερμπερν (Salome Otterbourne), αποκαλύπτει στον Πουαρό ότι είδε τον δολοφόνο. Αλλά πριν προλάβει να αποκαλύψει ποιός είναι, πυροβολήθηκε έξω από την καμπίνα της. Συνεχίζοντας τις ανακρίσεις, ο Πουαρό θα ανακαλύψει ότι και άλλοι έχουν συμφέροντα από τον θάνατο της Ρίτζγουεϊ, και στο τέλος, φυσικά, θα παραδώσει τον ένοχο στην αστυνομία.

# Μεταφορές - διασκευές 

Θέατρο: Η ίδια η Κρίστι, διασκεύασε το μυθιστόρημά της σε τρίπρακτο θεατρικό έργο με τίτλο ""Hidden Horizon" (Κρυμμένος ορίζοντας) το οποίο έκανε πρεμιέρα στο "Dundee Repertory Theatre" του Λονδίνου στις 17 Ιανουαρίου 1944. Από το έργο είχε εξαλείψει τον Ηρακλή Πουαρό (γιατί δεν ήθελε να τον υπερ- εκθέτει) καθώς και μερικούς άλλους χαρακτήρες. Ωστόσο, το 1946 όχι απόλυτα ικανοποιημένη από το αποτέλεσμα, το ξανα-διασκεύασε για την παράσταση που δόθηκε στο West End του Λονδίνου και στο θέατρο Ambassadors Theatre, και του έδωσε τον τίτλο "Murder on the Nile" (Φόνος στον Νείλο).Κινηματογράφος: Το βιβλίο μεταφέρθηκε στον κινηματογράφο το 1978, με τίτλο "Death on the Nile" (Έγκλημα στο Νείλο, με πρωταγωνιστή τον Πίτερ Ουστίνοφ αλλά και άλλους διάσημους ηθοποιούς, ενώ αναμένεται (2018) μια καινούρια παραγωγή από την 20th Century Fox.Τηλεόραση: Παρουσιάστηκε στα πλαίσια της τηλεοπτικής παραγωγής του αγγλικού καναλιού ITV , "Agatha Christie's Poirot" στις 12 Απριλίου του 2004Ραδιόφωνο: Παραγωγή του BBC Radio 4, παρουσιάστηκε ραδιοφωνικά σε πέντε συνέχειες, τον Μάρτιο του 1997

# Παραπομπές 

