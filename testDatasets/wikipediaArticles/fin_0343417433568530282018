
## Bugatti Chiron

Bugatti Chiron on Bugattin vuodesta 2016 lähtien valmistama superauto, joka korvasi Bugatti Veyronin.
Chiron esiteltiin Geneven autonäyttelyssä helmikuussa 2016. Auton voimanlähteenä on neljällä turboahtimella varustettu 8,0-litrainen W16-moottori, joka tuottaa 1 479 hevosvoimaa tehoa. Voimansiirtona on seitsenportainen kaksoiskytkinvaihteisto. Chironin kiihtyvyys nollasta sataan on 2,3 sekuntia ja huippunopeus 420 km/h. Mallia on tarkoitus valmistaa 500 kappaletta.

Geneven autonäyttelyssä keväällä 2018 esiteltiin Chiron Sport, jonka paino on muun muassa runsaamman hiilikuituosien käytön ansiosta 18 kilogrammaa normaalia mallia kevyempi. Chiron Sportissa on esimerkiksi hiilikuidusta valmistetut tuulilasinpyyhkimet ensimmäisenä tuotantoautona maailmassa. Moottorin teholtaan Sport ei eroa perusversiosta. 

# Lähteet 

# Aiheesta muualla 

 Kuvia tai muita tiedostoja aiheesta Bugatti Chiron Wikimedia Commonsissa
