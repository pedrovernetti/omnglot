
## Peter Ustinov

Sir Peter Alexander baron von Ustinov (Londen, 16 april 1921 – Genolier, Vaud (Zwitserland), 28 maart 2004) was een Brits acteur, schrijver en dramaticus.

# Biografie 

Ustinov werd geboren als kind van een Russisch-Duitse vader en een Franse moeder. Hij ging naar de Westminster School (1934-1937) en studeerde daarna aan de London Theatre Studio (1937-1939).Hij debuteerde in 1938 op het toneel en maakte al snel naam als acteur. Na zijn militaire dienst tijdens de Tweede Wereldoorlog breidde hij zijn werkzaamheden uit tot schrijven; zijn eerste succes op dit gebied beleefde hij in 1951 met The Love of Four Colonels. Zijn carrière als dramaticus verliep parallel met zijn acteerwerk—zijn bekendste werk was Romanoff and Juliet uit 1956.
Tot zijn bekendere filmrollen behoren Kapitein Vere in Billy Budd (1962), Lentulus Batiatus in Spartacus (1960) en ook vertolkte hij in zes films de rol van Hercule Poirot, meesterdetective, in de gelijknamige filmserie naar de boeken van Agatha Christie. Dit deed hij voor het eerst in Death on the Nile (1978). Zijn autobiografie Dear Me uit 1977 werd goed ontvangen.
Tevens deed Ustinov "stemmen". Hij vertolkte in Walt Disney's film Robin Hood de stem voor de rol van Prins John. Hij was ook de stem van Doctor Snuggles.
Tijdens zijn carrière zou hij twee Oscars voor beste mannelijke bijrol krijgen; in 1960 voor zijn rol in Spartacus en vier jaar later voor zijn rol in Topkapi. Hij werd ook tweemaal genomineerd voor de bijrol van Keizer Nero in Quo Vadis en voor het script van de film Hot Millions uit 1968.Miklós Rózsa, componist en vriend, heeft zijn String Quartet no 1, Op. 22 (1950) opgedragen aan Ustinov.
Ustinov sprak vloeiend Engels, Frans, Duits, Italiaans, Russisch en Spaans. Daarnaast sprak hij enig Turks en modern Grieks. Hij heeft zich zelfs enige woorden Nederlands machtig weten te maken, hetgeen hij graag etaleerde bij verschijningen op de Nederlandse televisie.
Hij werd in 1990 geridderd door Koningin Elizabeth II.
In 2002 kwam Sir Peter Ustinov op UNICEF-missie naar Berlijn om voor de eerste maal de cirkel te bekijken van de United Buddy Bears, die voor een vreedzamere wereld tussen naties, culturen en religies werven. Ustinov zette zich ervoor in dat in de cirkel van zo'n 140 beren ook Irak was vertegenwoordigd. In 2003 opende hij als beschermheer de 2e tentoonstelling van de United Buddy Bears in Berlijn.
In 1984 was hij ongewild getuige van de moord op India's premier Indira Gandhi. Ze zou door Ustinov geïnterviewd worden voor een documentaire op de Ierse televisie.
Onderweg werd ze door haar twee lijfwachten vermoord.
In 1976 was hij te gast in een aflevering van The Muppet Show.

# Filmografie (selectie) 

# Acteur 

1942: One of Our Aircraft Is Missing (Michael Powell en Emeric Pressburger)
1942: The Goose Steps Out (Will Hay en Basil Dearden)
1943: The New Lot (Carol Reed)
1944: The Way Ahead (Carol Reed)
1946: Carnival (Stanley Haynes)
1949: Private Angelo (Peter Ustinov en Michael Anderson)
1950: Odette (Herbert Wilcox)
1951: Hotel Sahara (Ken Annakin)
1951: Quo Vadis (Mervyn LeRoy)
1954: The Egyptian (Michael Curtiz)
1954: Beau Brummell (Curtis Bernhardt)
1955: We're No Angels (Michael Curtiz)
1955: Lola Montès (Max Ophüls)
1956: I girovaghi (Hugo Fregonese)
1957: Les Espions (Henri-Georges Clouzot)
1957: An Angel Passed Over Brooklyn (Ladislao Vajda)
1960: Spartacus (Stanley Kubrick)
1960: The Sundowners (Fred Zinnemann)
1961: Romanoff and Juliet (Peter Ustinov)
1962: Billy Budd (Peter Ustinov)
1964: Topkapi (Jules Dassin)
1965: John Goldfarb, Please Come Home (J. Lee Thompson)
1965: Lady L (Peter Ustinov)
1967: The Comedians (Peter Glenville)
1968: Blackbeard's Ghost (Robert Stevenson)
1968: Hot Millions (Eric Till) (screenwriter)
1969: Viva Max! (Jerry Paris)
1972: Hammersmith Is Out (Peter Ustinov)
1975: One of Our Dinosaurs Is Missing (Robert Stevenson)
1976: Logan's Run (Michael Anderson)
1976: Treasure of Matecumbe (Vincent McEveety)
1977: Jesus of Nazareth (Franco Zeffirelli)
1977: Un taxi mauve (Yves Boisset)
1977: The Last Remake of Beau Geste (Marty Feldman)
1977: Doppio Delitto (Steno)
1978: Death on the Nile (John Guillermin)
1978: Thief of Baghdad (Clive Donner)
1979: Ashanti (Richard Fleischer)
1979: Nous maigrirons ensemble (Michel Vocoret)
1981: Charlie Chan and the Curse of the Dragon Queen (Clive Donner)
1981: The Great Muppet Caper (Jim Henson)
1982: Evil Under the Sun (Guy Hamilton)
1984: Memed My Hawk (Peter Ustinov)
1988: Appointment With Death (Michael Winner)
1989: La Révolution française (deel 1: Les Années lumière) (Robert Enrico)
1990: There Was a Castle with Forty Dogs (Duccio Tessari)
1992: Lorenzo's Oil (George Miller)
1998: Stiff Upper Lips (Gary Sinyor)
1999: The Bachelor (Gary Sinyor)
2001: Stanley Kubrick: A Life in Pictures (Jan Harlan) (documentaire)
2003: Luther (Eric Till)

# Regisseur en scenarist 

1946: School for Secrets
1948: Vice Versa
1949: Private Angelo (regie met Michael Anderson)
1961: Romanoff and Juliet
1962: Billy Budd
1965: Lady L
1972: Hammersmith Is Out (geen scenarioschrijver)
1984: Memed My Hawk

# Enkel scenarioschrijver 

1944: The Way Ahead (Carol Reed)
1946: Carnival (Stanley Haynes)
1968: Hot Millions (Eric Till)

# Externe link 

(en) Peter Ustinov in de Internet Movie Database

# Voetnoten 

