
## Obadias' Bog

Obadias' bog med sine blot 21 vers, er Obadias´ bog den korteste bog i Det Gamle Testamente. Bogen, der et profetisk skrift, er ikke overraskende skrevet af profeten Obadias, som er den 4. af De tolv små profeter. Man mener, at bogen er fuldført omkring 607 f.Kr.
Obadias´ syn drejer sig især om domsprofetier over det lille kongerige Edom.

# Budskabet 

Bogen er skrevet kort tid efter en fjendtlig erobring af Jerusalem. Ved denne erobring benyttede edomittene anledningen til at berige sig selv ved at plyndre jødiske hjem. Desuden blev jødiske flygtninge taget til fange og udleveret til fjenden. Bogen er et anklageskrift mod Edom for dette og er skrevet i en meget dramatisk tone.
Som en straf for edomittenes handlinger under denne erobring, profeterede Obadias at Gud ville udslette Edom som nation. Videre profeterede Obadias at jøderne en dag skal få lov at vende tilbage til Jerusalem.

# Profeten 

Vi ved meget lidt om Obadias som person. Bogen giver ingen oplysninger om hans familiebaggrund eller bosted. Navnet betyder «Herrens tjener» og var et meget brugt navn i datidens jødedom. 
Antikkens jødiske historieskriver Josefus hævder imidlertid at Obadias var kong Akabs slotshøvding.. Talmud hævder derimod at Obadias var en edomittisk proselyt. Men begge opplysninger anses for lidt sansynlige af mange forskere.

# Datering af bogen 

Man ved ikke med sikkerhed om og i givet fald hvornår Obadias levede. Man kender til to erobringer af Jerusalem som kan passe med profetiens indhold, og dette kan hjælpe til at datere bogen.
Den første erobring skete ved arabere og filistere under Kong Jorams regeringstid ca 850 f.Kr. Hvis denne dateringen er korrekt, er Obadias den ældste af de profetiske bøger i Det gamle testamente. Imidlertid er det kun et mindretal af forskere som støtter denne tidlige datering.Den anden erobring som kan passe med bogens indhold, skete ved babylonerne i 587 f.Kr. Bogens indhold har mange lighedstræk med profeten Jeremias' domsord over Edom. Dette bruges ofte som argument for at det er den samme hændelse som beskrives ag de to profeter. Bogen er i så fald forfattet en gang i 500-tallet f.Kr.

# Henvisninger 

# Eksterne henvisninger 

Bibelen – Det danske Bibelselskab
Bibelen på Hverdagsdansk
Biblegateway – Dansk oversættelse fra 1933
