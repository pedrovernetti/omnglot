
## Ερρίκος ο Νικηφόρος

Ο Ερρίκος ΣΤ΄ ο Νικηφόρος (αρχαία σκανδιναβικά: Eiríkr inn sigrsæli, σουηδικά: Erik Segersäll) θεωρείται ο πρώτος ιστορικός βασιλιάς της Σουηδίας για τον οποίο όμως λίγα είναι γνωστά. Υπάρχει αμφισβήτηση για το αν ήταν όντως βασιλιάς καθώς ο γιος του Όλαφ Σκότκονουνγκ πιστοποιείται ως ο πρώτος ηγεμόνας που έγινε αποδεκτός από τους Σουηδούς και τους Γεάτες.
Μερικές φορές ο Ερρίκος ο Νικηφόρος αναφέρεται ως Ερρίκος Ε΄ ή ΣΤ΄, λόγω αναθεώρησης της αρίθμησης των Σουηδών μοναρχών στην οποία προχώρησε ο Ερρίκος ΙΔ΄ της Σουηδίας με βάση τη μυθολογική ιστορία της Σουηδίας. Επιπλέον αν υπήρξαν άλλοι μονάρχες της χώρας με το όνομα Ερρίκος πριν τον Ερρίκο τον Νικηφόρο, αποτελεί και αυτό θέμα αμφισβήτησης μεταξύ των ιστορικών. Η αρίθμηση και των μετέπειτα μοναρχών που έφεραν το όνομα Ερρίκος είναι προβληματική.
Απέκτησε τον χαρακτηρισμό "Νικηφόρος" λόγω της νίκης του στη Μάχη του Φιρισβέλιρ κοντά στην Ουψάλα. Το βασίλειό του φέρεται να εκτεινόταν από την περιοχή της λίμνης Μέλαρεν ως την Βαλτική Θάλασσα και στα νότια ως το Μπλεκίνγκε. Σύμφωνα με τον Αδάμ της Βρέμης απέκτησε για ένα μικρό διάστημα τον έλεγχο της Δανίας μετά τη νίκη του επί του Σβεν Α΄ της Δανίας.

# Παραπομπές 

# Πηγές 

Lagerqvist & Åberg Kings and Rulers of Sweden
Lindkvist, Thomas (2003), «Kings and provinces in Sweden», The Cambridge History of Scandinavia
Harrison, Dick (2009), Sveriges historia 600-1350
Jones, Gwyn (1973), A History of the Vikings, Oxford University Press
