
## Ιστορία της Καθολικής Εκκλησίας

Η Ιστορία της Καθολικής Εκκλησίας καλύπτει μια περίοδο 2.000 χρόνων, κάνοντας την Εκκλησία ένα από τους παλαιότερους θρησκευτικούς θεσμούς στην ιστορία. Η ιστορία της Καθολικής Εκκλησίας είναι μεγάλη και πολύπλοκη, καλύπτει πολλές διαφορετικές εποχές στις οποίες η Εκκλησία πρωτοστάτησε στην διαμόρφωση του Δυτικού πολιτισμού όπως τον ξέρουμε σήμερα. 
Η αρχικά ενιαία εκκλησία των αποστολικών χρόνων διασπάστηκε με το σχίσμα του 1054 σε Ανατολική Ορθόδοξη Εκκλησία και δυτική Καθολική Εκκλησία. Η δεύτερη μεγάλη διάσπαση επήλθε τον ΙΣΤ' αιώνα με το κίνημα των Διαμαρτυρομένων. Η Καθολική Εκκλησία υπήρξε κινητήρια δύναμη σε μερικά από τα σημαντικότερα γεγονότα της παγκόσμιας ιστορίας όπως ο εκχριστιανισμός της Ευρώπης και της Αμερικής και η ίδρυση Πανεπιστημίων, ο μοναχισμός και η ανάπτυξη των Τεχνών, της Μουσικής και της Αρχιτεκτονικής, η Ιερά Εξέταση, οι Σταυροφορίες και η αναλυτική φιλοσοφική μέθοδος.

# Η εποχή του Ιησού 

Η Καθολική Εκκλησία αναγνωρίζει τον ιδρυτή της στο πρόσωπο και τη διδασκαλία του Ιησού Χριστού από τη Ναζαρέτ. Ο Ιησούς ήταν ένας ξυλουργός από την Γαλιλαία που ακολουθούσε την ιουδαϊκή πίστη. Συνεπώς, ο Καθολικισμός θεωρεί εαυτόν ακόλουθη θρησκεία του Ιουδαϊσμού, ταυτίζοντας το χριστιανικό Θεό με τον ιουδαϊκό Γιαχβέ. 
Όταν ο Ιησούς ήταν περίπου 30 ετών (Λουκ 3:23), έφυγε από τη Ναζαρέτ κι άρχισε να κηρύττει το λόγο του Θεού και να θεραπεύει ανθρώπους. Το κήρυγμά του μιλούσε για μετάνοια και παρουσίαζε το Θεό ως φιλεύσπλαχνο Πατέρα που μπορεί να συγχωρεί. Απέκτησε ακόλουθους που τον έβλεπαν σαν θρησκευτικό τους διδάσκαλο, ωστόσο γρήγορα προκάλεσε την αντίδραση των θρησκευτικών ηγετών, καθώς θεωρούσαν ότι αντιτίθετο στο παραδοσιακό δόγμα και μεθόδους λατρείας και προέβαινε σε βλασφημία, όταν αποκαλούνταν Μεσσίας. 
Στην Ιερουσαλήμ, συνελήφθη από το Σανχεντρίν, κατηγορήθηκε για βλασφημία και παραδόθηκε στις ρωμαϊκές αρχές της επαρχίας της Ιουδαίας, που τον καταδίκασαν σε θάνατο μετά από πίεση των ιουδαϊκών αρχών. Τρεις μέρες μετά το θάνατό του, όπως αναφέρει ο ιστορικός Ιώσηπος, ο Ιησούς αναστήθηκε και έψαξε για τους μαθητές του, τους οποίους λέγεται ότι έστειλε ως αποστόλους του για να κηρύξουν τη διδασκαλία του, να βαπτίσουν κόσμο και να χτίσουν την Εκκλησία του. Ο Ιησούς είχε πρωτύτερα αναφέρει στο Σίμωνα Πέτρο ότι σε αυτόν, τον Πέτρο, θα εμπιστευόταν τα κλειδιά του Παραδείσου και ότι πάνω στην πέτρα αυτή θα ίδρυε την Εκκλησία του. Η Καθολική Εκκλησία θεωρεί το σημείο αυτό έναρξη της πορείας της και τον Απόστολο Πέτρο τον πρώτο Πάπα. 

# Σημαντικές Ημερομηνίες 

~1 μ.Χ.: Ο Ιησούς Χριστός γεννήθηκε στη Βηθλεέμ. Η εκκλησία δηλώνει, ότι ο Ιησούς ήταν ο γιος της Παναγίας και ότι ήταν πεπεισμένος από τη δύναμη του Αγίου Πνεύματος, κάνοντας έτσι τον Ιησού το Γιο του Θεού.
~30: Διδασκαλίες του Ιησού, όπως η Επί του Όρους Ομιλία.
~33: Ο Ιησούς καταδικάζεται σε θάνατο πάνω στο σταυρό από τις ρωμαϊκές αρχές, έχοντας προηγουμένως κατηγορηθεί για βλασφημία από τους θρησκευτικούς ηγέτες στην Ιερουσαλήμ. Σύμφωνα με τους μαθητές του, τρεις μέρες αργότερα αναστήθηκε.

Αναπαράσταση των κυρίων δογμάτων του Χριστιανισμού. Δεν αποτελεί εξαντλητική αναπαράσταση.

# Βλέπε επίσης 

Bokenkotter, Thomas. A Concise History of the Catholic Church. Revised and expanded ed. New York: Image Books Doubleday, 2005. ISBN 0-385-51613-4

# Παραπομπές 

