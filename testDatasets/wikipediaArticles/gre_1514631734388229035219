
## Ευστάθιος Ανθόπουλος

Ο Ευστάθιος Ανθόπουλος (Τριανταφυλλιά Σερρών, 1926 - 19 Απριλίου 1988) ήταν Έλληνας πολιτικός. Διετέλεσε βουλευτής Σερρών με την Ένωση Κέντρου και διοικητής του ΟΓΑ από το 1985 ως το θάνατό του.

# Βιογραφία 

Σπούδασε Νομικά και δικηγόρησε επί πολλά χρόνια στις Σέρρες. Ήταν επίσης αγροτοσυνδικαλιστής.
Εξελέγη βουλευτής με την Ένωση Κέντρου στις εκλογές του 1963 και του 1964.
Μετά τη Μεταπολίτευση ήταν υποψήφιος στις εκλογές του 1974 με το νεοσύστατο ΠΑΣΟΚ και πήρε 4.523 ψήφους, χωρίς να εκλεγεί.
Εξελέγη βουλευτής ΠΑΣΟΚ στις εκλογές του 1977 και επανεξελέγη το 1981 και το 1985. Παραιτήθηκε για να αναλάβει διοικητής του ΟΓΑ στις 2 Δεκεμβρίου 1985 (το Εκλογοδικείο ακύρωσε την εκλογή του) και τον αντικατέστησε ως βουλευτής στην έδρα του ο Ιωάννης Παναγιωτίδης.
Ο Ανθόπουλος διετέλεσε γενικός γραμματέας του υπουργείου Κοινωνικών Ασφαλίσεων.
Απεβίωσε σε ηλικία 62 ετών τον Απρίλιο του 1988 έπειτα από μακρά ασθένεια. Το όνομά του δόθηκε σε οδό των Σερρών. Κηδεύτηκε στη γενέτειρά του, την Τριανταφυλλιά.
Γιος του είναι ο επίσης βουλευτής, Ιωάννης Ανθόπουλος.

# Παραπομπές 

