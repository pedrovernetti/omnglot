
## Az 1952-ben Kossuth-díjjal kitüntetett pedagógusok

Négy pedagógus (Danis Imréné, Gerlóczi Lajosné, Kovács Dezsőné és Magyar Ilona) 1952-ben megosztva megkapta a Kossuth-díj ezüst fokozatát, az indoklás szerint mindegyik pedagógus a „»Módszertani kézikönyv az általános iskola I. osztályának olvasás-írás tanításához« című közösen írt kiadványukért, valamint oktató- és nevelőmunkájáért”.
A tanítónők által kidolgozott úgynevezett hangoztató–elemző–összetevő-módszert az 1950/51-es tanévtől kezdve alkalmazták az általános iskolák első osztályában, az olvasás és írás oktatásában.

# A pedagógusok listája 

A Módszertani kézikönyv Kossuth-díjas szerzőtársai:

Danis Imréné (1912–?) a kaposvári Sétatéri Általános Iskola, majd a Barcsi Általános Iskola tanítónője
Gerlóczi Lajosné (1900–1978) a budapesti Városmajor Utcai Általános Iskola tanítónője
Kovács Dezsőné (1913–2004) a budapesti Mártírok Úti Általános Iskola tanítónője, majd a Tankönyvkiadó Vállalat szerkesztője (Oktatásügy Kiváló Dolgozója, 1964; Munka Érdemrend arany fokozata, 1967, 1984; Szocialista Kultúráért, 1971)
Magyar Ilona (Csongor, 1889. október 13. – Budapest, 1968. július 11.) a Kecskeméti Tanítóképző Intézet Gyakorló Iskolájának tanítónője

# Emlékezetük 

Magyar Ilona nevét általános iskola viseli Kecskeméten.

# Jegyzetek 

# Források 

↑ Darvasné–Klement–Terjék 1988: Kossuth-díjasok és Állami Díjasok almanachja 1948–1985. Szerk. Darvas Pálné, Klement Tamás, Terjék József. Budapest: Akadémiai. 1988. 151., 153., 155., 157. o. ISBN 963-05-4420-2 
↑ Magyar Nemzet 1952: Tanítónők a Kossuth-díj kiosztásán. Magyar Nemzet. 1952. március 18. (Darvasné–Klement–Terjék 168. o.)
↑ Magyarilona.hu: Névadónk: Magyar Ilona. A Magyar Ilona Általános Iskola honlapja (Hozzáférés dátuma: 2011. szeptember 25.)

# További információk 

Módszertani kézikönyv az általános iskola 1. osztályának olvasás-írás tanításához. Kulturális Minisztérium, Nevelésügyi Főosztály. Budapest: Közoktatásügyi Kiadóvállalat. 1951.
