
## Marco Werner

Marco Werner (født den 27. april 1966 i Dortmund, Tyskland) er en professionel racerkører fra Tyskland. Blandt sine tyske fans går Werner ofte under kælenavnet ”Auto-Werner”, opkaldt efter autoværnet på racerbanen. 

# Tidlige karriere 

Tidligt i sin karriere sluttede Werner på en andenplads i formel Opel i 1990 (bag Mika Häkkinen) samt fik en andenplads i 1991 i den tyske formel 3 serie (bag Pedro Lamy).
Da han forpassede chancen for at komme i Formel 1, skiftede Werner til sportsvognsracerløb og touring car-racerløb. Werner var fast kører i STW og Porsche Supercup i 1990’erne, men fik mere succes i 24-timers-løbet ved Daytona, som han vandt i 1995 i en Kremer-Porsche.

# Le Mans karriere 

I 2001 blev han en del af Audi Sport Team Joest, hvor han blev en fast kører i den amerikanske Le Mans-serie. Werner vandt i 2005 Le Mans sammen med den danske racerkører Tom Kristensen. Derudover vandt Werner også på Le Mans i 2006 og 2007. Werner blev derved sammen med Frank Biela og Emanuele Pirro de første kørere nogensinde til at vinde Le Mans i en diesel-racer.

# Resultater ved 24 timers løbet ved Le Mans 

