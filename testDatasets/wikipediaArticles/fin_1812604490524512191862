
## Aldair

Aldair koko nimeltään Aldair Santos do Nascimento (s. 30. marraskuuta 1965, Ilhéus, Brasilia) on entinen jalkapalloilija. Hän oli pelipaikaltaan keskuspuolustaja. Aldair voitti maailmanmestaruuden vuoden 1994 MM-kisoissa ja olympiapronssin Atlantan olympialaisissa vuonna 1996.Aldair aloitti uransa vuonna 1985 Clube de Regatas do Flamengossa. Sieltä hän siirtyi vuonna 1989 Portugaliin Sport Lisboa e Benficaan. SL Benficasta Aldair siirtyi Italiaan AS Roman joukkueeseen, jossa pelasi suurimman osan urastaan, peräti 13 vuotta. Aldair pelasi AS Romassa yli 400 Serie A-ottelua ja hän toimi myös joukkueen kapteenina. Kunnianosoituksena AS Roma on jäädyttänyt Aldairin pelinumeron 6. Vuonna 2004 Aldair pelasi vähän aikaa Genoa CFC:ssä ja aikoi vielä palata Brasiliaan Rio Branco Atlético Clubeen, mutta lopetti uransa vuonna 2005.
Brasilian jalkapallomaajoukkueessa Aldair pelasi 93 maaottelua. Hän osallistui kolmiin maailmanmestaruuskilpailuihin (1990, -94 ja -98) ja voitti maailmanmestaruuden vuonna 1994. Etelä-Amerikan mestaruuden hän voitti kahdesti vuosina 1989 ja 1997 ja olympiapronssin vuonna 1996. 
Vuonna 2007 vanha seurakaveri Massimo Agostini sai houkuteltua Aldairin osallistumaan sanmarinolaisen Muratan paidassa Mestarien liigan ensimmäiselle karsintakierrokselle TamU:a vastaan.

# Joukkueet 

1985–89 Flamengo
1989–90 SL Benfica
1990–03 AS Roma
syyskuu 2003–04 Genoa CFC
2007 S.S Murata

# Saavutukset 

Maailmanmestaruus 1994
Olympiapronssi 1996
Copa America 1989 ja 1997
Confederations Cup 1997
Campeonato Brasileiro 1987
Scudetto 2001
Portugalin mestaruus 1989
Campeonato Carioca 1986
Italian Cup 2001

# Lähteet 

# Aiheesta muualla 

Pelaajakortti sambafoot.comissa
