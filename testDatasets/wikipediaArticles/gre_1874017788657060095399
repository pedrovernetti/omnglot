
## Ηλίας Λογοθέτης

Ο Ηλίας Λογοθέτης (15 Απριλίου 1939) είναι Έλληνας ηθοποιός. 

# Βιογραφία 

Γεννήθηκε στη Λευκάδα. Δεν σκεφτόταν να ακολουθήσει την υποκριτική, καθώς ελκυόταν περισσότερο από την όπερα. Είναι απόφοιτος του τμήματος Πολιτικών Επιστημών της Παντείου. 
Με το θέατρο ήρθε σε επαφή μέσω του Θεάτρου Τέχνης του Καρόλου Κουν, απ' όπου αποφοίτησε το 1967, και πήρε μέρος σε πολλές θεατρικές παραστάσεις. Πρωτοεμφανίστηκε στον κινηματογράφο το 1970, στο έργο "Βαβυλωνία".
Έγινε γνωστός κυρίως σε κωμικούς ρόλους από συμμετοχές στην τηλεόραση και τον κινηματογράφο. Το 2000 δέχτηκε τα θετικά σχόλια του Χάρολντ Πίντερ για την ερμηνεία του στο θεατρικό έργο «Νεκρή Ζώνη».
Έχει συνεργαστεί με τους θιάσους Γιάννη Φέρτη-Ξένιας Καλογεροπούλου, Κάκιας Αναλυτή-Κώστα Ρηγόπουλου, Νίκου Ξανθόπουλου, Θανάση Βέγγου, Άγγελου Αντωνόπουλου-Μιράντας Κουνελάκη, με το Αμφιθέατρο του Σπύρου Ευαγγελάτου κ.ά.
Συμμετείχε σε πολλά θεατρικά έργα στην τηλεόραση στο γνωστό «Θέατρο της Δευτέρας» (ΕΡΤ1). Έχει λάβει μέρος, επίσης, σε μουσικές παραστάσεις, όπως το αφιέρωμα στον Μιχάλη Σουγιούλ.
Σύζυγός του είναι η ηθοποιός Μαρία Ζαχαρή και γιος του ο Αλέξανδρος Λογοθέτης, ο οποίος ακολούθησε και αυτός την υποκριτική.

# Συμμετοχές 

# Κινηματογράφος 

# Τηλεόραση 

# Θέατρο 

# Παραπομπές 

# Εξωτερικοί σύνδεσμοι 

Ο ηθοποιός στο IMDB - Internet Movie Database
Ο ηθοποιός στο cine.gr
Συνέντευξη του ηθοποιού στο "Βήμα"
Βιογραφικό του ηθοποιού - Ίασμος
 Παρασκήνιο - Η αναβίωση του αρχαίου δράματος. Το πρόβλημα της μετάφρασης. (Κεφάλαιο 15, Ν. Μπουσδούκος-Η. Λογοθέτης, πρόβα Λυσιστράτης) (Αρχείο ντοκιμαντέρ της ΕΡΤ)

# Πηγές 

Πηγή για έτος γέννησης : " ΈΛΛΗΝΕΣ ΗΘΟΠΟΙΟΙ ", Η ΓΕΝΙΑ ΜΑΣ του Θεόδωρου Έξαρχου
