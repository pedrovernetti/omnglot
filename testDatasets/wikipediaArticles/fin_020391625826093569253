
## Borneo

Borneo on maailman kolmanneksi suurin saari. Se sijaitsee Kaakkois-Aasiassa, Malaijien saaristossa. Borneon eteläosat (Kalimantan) kuuluvat Indonesialle, pohjoisosat Malesialle (Sarawak ja Sabah) ja Bruneille. Borneon pinta-ala on 743 330km².
Eurooppalaisille Borneon tekivät tunnetuksi portugalilaisten matkat 1500-luvun alussa.
Myöhemmin hollantilaiset ja brittiläiset kilpailivat saaresta 1600-luvulla. He joutuivat kuitenkin sotimaan parisataa vuotta sekä toisiaan että alkuasukkaita vastaan ennen kuin saivat jalansijan saarella. Hollantilaiset haukkasivat leijonanosan, Kaakkois-Borneon, kun taas britit valloittivat saaren luoteisosan, joka jaettiin Sarawakin ja Pohjois-Borneon siirtomaiksi sekä Brunein sulttaanikunnaksi. Hollannille kuuluneesta alueesta tuli vuonna 1950 Kalimantan-niminen Indonesian maakunta. Sarawak ja Sabah (entinen Pohjois-Borneo) ovat nykyään Malesian osavaltioita.

# Maantiede ja luonto 

Borneo on hyvin vuoristoinen, erityisesti sisäosiltaan. Korkein vuori on Kinabalu (4 175 metriä) Pohjois-Borneossa, joka on myös samalla Malesian korkein vuori. Ilmasto on lämmin ja kostea. Suurimman osan saaresta kattaa tiheä sademetsä, jolla on rikas eläimistö sarvikuonoineen, norsuineen, orankeineen, gibboneineen, krokotiileineen, liskoineen, kilpikonnineen ynnä muine lajeineen. Saarella on monia jokia, jotka ovat tärkeitä kulkuväyliä.

# Katso myös 

Luettelo maailman suurimmista saarista

# Lähteet 

