
## Viljo Juntunen

Viljo Juntunen (s. 1944 Polvijärvi) on suomalainen teologian tohtori ja rovasti. Hän toimi Suomen Rauhanyhdistysten Keskusyhdistyksen (SRK) johtokunnan puheenjohtajana vuosina 2014–2017.Oulussa asuva Juntunen kirjoitti ylioppilaaksi Joensuussa ja opiskeli sen jälkeen teologiaa Helsingin yliopistossa. Hänellä ei ole vanhoillislestadiolaista perhetaustaa, vaan Juntunen liittyi liikkeeseen vasta lukioikäisenä. Tohtoriksi hän väitteli vuonna 1997 aiheenaan Uuden testamentin selitysoppi. Juntunen on toiminut muun muassa Ranuan kirkkoherrana lähes 35 vuoden ajan sekä 13 vuotta Kemin rovastikunnan lääninrovastina. Juntunen on kuulunut SRK:n johtokuntaan vuodesta 1989 lähtien, ja Pyhäjoen suviseuroissa kesäkuussa 2014 hänet valittiin johtokunnan puheenjohtajaksi Olavi Voittosen seuraajaksi. Voittonen oli toiminut puheenjohtajana vuodesta 2007 alkaen. Kesäkuussa 2017 Juntunen ilmoitti jättävänsä SRK:n johtokunnan puheenjohtajuuden Porin suviseurojen yhteydessä.

# Lähteet 

