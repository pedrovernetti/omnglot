
## Όρος Γιασούρ

Το Γιασούρ (Yasur) είναι ενεργό ηφαίστειο στο νησί Τάννα, ένα από τα νοτιότερα του Βανουάτου. Το ηφαίστειο, ύψους 361 μέτρων βρίσκεται συνεχώς σε κατάσταση έκρηξης από την ανακάλυψή του από τον Τζέιμς Κουκ το 1774, ενώ θεωρείται ότι αυτή η ηφαιστειακή δραστηριότητα λαμβάνει χώρα για περίπου 800 χρόνια. Βρίσκεται στο νοτιοανατολικό άκρο του νησιού, κοντά στο κόλπο Σούλφορ. Βρίσκεται βορειοανατολικά της ψηλότερης κορυφής του νησιού, του σβηστού ηφαιστείου Τουκοσμέρα, το οποίο ήταν ενεργό στο Πλειστόκαινο. Θεωρείται ως ένα από τα πιο εύκολα προσβάσιμα ηφαίστεια στη Γη.
Ο πυροκλαστικός κώνος του Γιασούρ δεν έχει βλάστηση και διαθέτει ένα κρατήρα διαμέτρου 400 μέτρων. Ανήκει σε ένα ευρύτερο ηφαιστειακών κέντρων βορειοανατολικά του Τουκοσμέρα και ήταν ενεργά στο Ολόκαινο. Βρίσκεται μέσα στη μικρή καλντέρα Γιενκάχε. Αποτελείται από βασαλτικής σύστασης πετρώματα. Η ύπαρξή του οφείλεται στην προς τα ανατολικά κίνηση της Ινδοαυστραλιανής τεκτονικής πλάκας, η οποία καταβυθίζεται κάτω από την πλάκα του Ειρηνικού. Η εκρηκτική του δραστηριότητα είναι συνήθως στρομπολικού και βουλκανικού τύπου.
Οι εκρήξεις προκαλούν συνήθως τοπικό αντίκτυπο, αν και την 1η Ιουνίου 2010 ακυρώθηκαν μερικές πτήσεις από και προς την Νέα Καληδονία. Τέτοιες περιπτώσεις είναι σπάνιες επιεδή η σπονδός σπάνια φτάνει σε μεγάλο υψόμετρο. Ένας κίνδυνος που οφείλεται στην ηφαιστειακή δραστηριότητα του Γιασούρ είναι η όξινη βροχή, η κατακάθιση στάχτης στη γύρω περιοχή και οι ηφαιστειακές βόμβες. Εξαιτίας του μικρού του μεγέθους, μια πιθανή κατάρρευση του κώνου του Γιασούρ έχει τοπικές συνέπειες.

# Παραπομπές 

# Πηγές 

Yasur Global Volcanism Program, Smithsonian Institution.
Yasur Volcano photovolcanica
