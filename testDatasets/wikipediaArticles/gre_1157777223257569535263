
## Νησί Γουαϊχέκε

Το Νησί Γουαϊχέκε (Waiheke Island) βρίσκεται στον Κόλπο Χαουράκι της Νέας Ζηλανδίας, 17,7 χλμ (περίπου 35 λεπτά με φέρρυ) από το Ώκλαντ. Είναι το δεύτερο μεγαλύτερο (μετά το Νησί Γκρέιτ Μπάρριερ) των νησιών του Κόλπου Χαουράκι, το πολυπληθέστερο και το πιο προσβάσιμο με τακτικό φέρρυ και αεροπορικές υπηρεσίες. Το Γουαϊχέκε είναι το τρίτο πολυπληθέστερο νησί στη Νέα Ζηλανδία μετά τα Βόρειο και Νότιο Νησιά. 
Ο μόνιμος πληθυσμός του είναι 7.000 κάτοικοι. 

# Γεωγραφία 

Το νησί έχει μήκος 19,3 χλμ από ανατολή ως δύση και ποικίλει σε φάρδος από 0,64 χλμ ως 9,65 χλμ, με έκταση 29 χλμ². Η ακτογραμμή του είναι 133,5 χλμ περιλαμβανομένων 40 χλμ παραλιών. Το λιμάνι του Ματιατία στο δυτικό τέλος του νησιού είναι 17,7 χλμ από το Ώκλαντ και το ανατολικό τέλος είναι 21,4 χλμ από το Κορομάντελ. Είναι πολύ λοφώδες με λίγες επίπεδες περιοχές, και το υψηλότερο σημείο του είναι το Μαουνγκανούι στα 231 μέτρα. Το κλίμα είναι γενικότερα θερμότερο από το Ώκλαντ με λιγότερη υγρασία και βροχή και περισσότερες ώρες λιακάδας. 

# Ελεύθερη από Πυρηνικά και Γενετικώς Τροποποιημένους Οργανισμούς Ζώνη 

Το Νησί Γουαϊχέκε ήταν η πρώτη κοινότητα στη Νέα Ζηλανδία που ψήφισε να καταστεί ζώνη ελεύθερη από πυρηνικά και λέγεται πως η πράξη αυτή συνέβαλε στην εθνική απόφαση να καταστεί η χώρα ελεύθερη από πυρηνικά κατά την κυβέρνηση του Ντέιβιντ Λαντζ. Πιο πρόσφατα, το κοινοτικό συμβούλιο του Γουαϊχέκε ψήφισε υπέρ της απόφασης να καταστεί η περιοχή Ζώνη Ελεύθερη από Γενετικά Τροποποιημένους Οργανισμούς, αλλά αυτό παραμένει περισσότερο ως αρχή παρά ως γεγονός, καθώς υπάρχουν μόνο εθνικοί έλεγχοι για τις γενετικά τροποποιημένες τροφές και φυτά.

# Εξωτερικοί σύνδεσμοι 

Επίσημος διαδυκτιακός τόπος τουρισμού του Νησιού Γουαϊχέκε
Διαδυκτιακός τόπος του Νησιού Γουαϊχέκε
Διαδυκτιακός τόπος του Κόλπου Χαουράκι
Η Κοινότητα και οι Άνθρωποι του Γουαϊχέκε, Inc
