
## Henrik Flanderilainen

Henrik Flanderilainen (noin 1174 – 1216) oli Konstantinopolin latinalaisen keisarikunnan keisari vuosina 1205–1216. Henrikin vanhemmasta veljestä Balduin I:stä tuli ensimmäinen latinalainen keisari neljännen ristiretken aikana. Henrikistä tuli tämän jälkeen uuden keisarikunnan merkittävimmistä henkilöistä.
Kun Balduin joutui vangiksi Adrianopelin taistelussa huhtikuussa 1205 valittiin Henrik valtakunnan hallitsijaksi. Balduinin kuoltua 20. elokuuta 1205 Henrik julistettiin keisariksi. Henrik taisteli hallituskautensa aikana Bulgarian tsaaria Kalojania ja Nikaian keisarikunnan Theodoros I Laskarista vastaan. Henrik kuoli 11. kesäkuuta 1216 eräiden lähteiden mukaan bulgarialaisen vaimonsa Marian myrkyttämänä.
