
## Jääpallon Suomen Cup 2015–2016

Suomen Cup on jääpallokilpailu, joka on avoin Suomen Jääpalloliiton jäsenseuroille. Suomen Cupia hallinnoi Suomen Jääpalloliitto. Jääpallon Suomen Cup pelattiin ensimmäisen kerran vuonna 1960. Suomen Cup järjestetään ennen sarjakauden alkua alkutalvella.

# Historia 

Suomen Palloliitto, jonka alaisuuteen jääpallotoiminta Suomessa kuului, järjesti Suomen Cupin ensimmäisen kerran jääpallossa kaudella 1959–1960. Palloliiton hallinnoimassa jalkapallossa vastaava kilpailu oli esitelty vuonna 1955. Kuten jalkapallossa, myös jääpallossa Suomen Cup oteltiin pudotuspelimuotoisena kilpailuna, kun taas Mestaruussarja ja muut sarjat olivat puhtaasti sarjamuotoisia. Ensimmäisen jääpallon Suomen Cupin mestaruuden voitti Oulun Palloseura, joka kukisti loppuottelussa Kouvolan Urheilijain Palloilijat lukemin 9–4.
Seuraavan kerran Suomen Cup järjestettiin jääpallossa Suomen Jääpalloliiton alaisuudessa vasta kaudella 1988–1989.
Suomen Jääpalloliitto päätti palauttaa Suomen Cupin kansalliseen kilpailuohjelmaan kaudelle 2012–2013. Ruotsin ja Venäjän cup-kilpailuiden mallin mukaisesti Suomen Cup siirrettiin pelattavaksi alkutalvella ennen sarjakauden alkua turnausmuotoisena kilpailuna, jossa pudotuspelejä edeltää lohkovaihe. Koska marraskuun 2012 turnaukseen ei osallistunut liiton edellyttämää kuutta bandyliigaseuraa, ei turnaukselle myönnetty Suomen Cup -arvoa. Neljän joukkueen turnauksen voitti Botnia.

# Mestarit ja loppuottelut 

# Katso myös 

Jääpallon Venäjän cup
Jääpallon Ruotsin cup

# Lähteet 

Loppuottelut
Anttinen, Pekka & Hoppu, Tuomas: Vuosisata jääpalloa – mestareita ja pelimiehiä 1908-2011. . 
Enberg, Marko: Jääpallon Suomen cup pelataan marraskuussa Porvoossa 20.6.2012. Uusimaa. Viitattu 19.8.2012. 
Markku Siukonen - Matti Ahola: Urheilu Tieto, Urheilun vuosikirja 1991 (ISBN 951-96269-0-5)
Markku Siukonen - Matti Ahola: Urheilu Tieto, Urheilun vuosikirja 1992 (ISBN 951-96269-2-1)
Markku Siukonen - Matti Ahola: Urheilu Tieto, Urheilun vuosikirja 1993 (ISBN 951-8920-18-4)
Juhani Pihlaja: Urheilun käsikirja, TietoSportti, Forssa 1994 (ISBN 951-97170-0-5)

# Viitteet 

