
## Stengården Station

Stengård Station er en S-togs-station der ligger i udkanten af Bagsværd. Stationen ligger på Farumbanen/Hareskovbanen og åbnede som S-togs-station 25. september 1977. Før det var det et trinbræt på København-Slangerup Banen, indviet i 1929. Fra 1954: København-Farum banen. 
Adgang til stationen sker fra en stationsforplads/parkeringsplads ved Gammelmosevej, hvor der er stoppesteder for buslinje 161 mod Lyngby og Rødovre. Der er kun adgang i den ene ende af stationen. 
Stationens passagertal var vigende i begyndelsen af 1990'erne, måske pga. nedskæring i bustrafikken (1989) og bortfald af myldretidstog (1992) – desuden fik kvarteret præg af sølvbryllupskvarter. De seneste år har dog budt på et stigende børnetal i området – og et stigende passagertal. Fra sommeren 2007 indføres for første gang 10-minutters drift fra Stengården i dagtimerne.

# Layout 

Stationen har gennem sin levetid haft flere forskellige udformninger; indvendige som udvendige. Den første indretning af stationen var, ganske klassisk for DSB's stationer i slutningen af 1970'erne og starten af 1980'erne, udført med sorte træpaneler på ydersiden af stationen, beklædt med røde fendere og døre, mens indersiden blev holdt i gule nuancer. 
I 2007 var stationen genstand for en mindre renovering, hvor billetkontoret, der havde været lukket i nogle år, efter svigtende salg af fysiske billetter, blev revet ned, mens de røde fendere blev malet grå. Ved endnu en renovering i 2016 blev fenderne endnu engang malet røde, mens underetagens indervæg blev malet mørkegrå. Endelig blev der på væggene i trappeopgangen, samt på øverste etages indervægge opsat keramiske plader, ligeledes i postkasserød. De keramiske plader har vist sig at være utroligt slidstærke over for hærværk, og grafitti kan nemmere vaskes væk fra pladerne end fra en betonvæg.

# Galleri 

 
 
 
 
 

# Antal rejsende 

Ifølge Østtællingen var udviklingen i antallet af dagligt afrejsende med S-tog:

# Noter 

# Eksterne henvisninger 

Stengården Station på dsb.dk
KSB informationer
Stengården Station på landsvig.dk
