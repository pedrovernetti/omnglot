
## Melissa Steel

Melissa Ellen Gilbert (Los Angeles, 8 mei 1964) is een Amerikaanse actrice.
Ze werd geboren in Los Angeles in een joodse familie en geadopteerd door de acteur Paul Gilbert (oorspronkelijke naam Ed MacMahon) en zijn vrouw Barbara. Als voormalig kindactrice is Melissa het meest bekend van haar rol als Laura Ingalls in de tv-serie Het kleine huis op de prairie (1974â€“1983).
Haar jongere broertje Jonathan Gilbert was ook geadopteerd en zou later acteren in verschillende tv-shows met Melissa. Toen Melissa acht jaar oud was scheidden haar adoptieouders. Toen ze elf jaar was overleed haar adoptievader. Haar adoptiemoeder hertrouwde met Harold Abeles en kreeg in 1975 een dochter, Sara Abeles. Sara Abeles veranderde in 1984 haar achternaam in Gilbert en werd als Sara Gilbert een ster in de tv-serie Roseanne.
Gilbert trouwde in 1988 met Bo Brinkman. Het stel kreeg een zoon, Dakota Paul, in 1989.
Daarna hertrouwde ze in 1995 met Bruce Boxleitner en speelde in Babylon 5 zijn vrouw. In het echte leven kregen ze een zoon, die werd vernoemd naar Michael Landon, haar mentor en vriend bij Het Kleine Huis. Gilbert en Boxleitner gingen in 2011 uit elkaar. Op 24 april 2013 hertrouwde Gilbert met Timothy Busfield.
Melissa Gilbert heeft nog regelmatig contact met haar vriendin Alison Arngrim, die haar aartsvijand Nellie Oleson speelde in Het Kleine Huis op de prairie.
Voor haar bijdrage aan de televisie-industrie kreeg Melissa Gilbert een ster op de Hollywood Walk of Fame.

# Externe links 

(en) Melissa Gilbert in de Internet Movie Database
Adoptie
