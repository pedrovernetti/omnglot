
## Augusztus 8.

Augusztus 8. az év 220. (szökőévben 221.) napja a Gergely-naptár szerint. Az évből még 145 nap van hátra.
Névnapok: László, Ágost, Ágosta, Aladin, Alarik, Auguszt, Cirják, Cirjék, Domán, Dominik, Domokos, Domonkos, Domos, Eszmeralda, Gusztáv, Hartvig, Zádor

# Események 

936 – Aachenben német királlyá koronázzák I. Ottót.
955 – Augsburgnál a kalandozó magyarok vereséget szenvednek I. Ottó német-római császár seregétől.
1220 – Észt törzsek legyőzik a svédeket a Lihulai csatában.
1303 – Súlyos földrengés a Földközi-tenger térségében.
1381 – A torinói béke lezárja a velencei-magyar háborút (1372–81), a Dalmácia feletti magyar uralom megszilárdul
1605 – IX. Károly svéd király megalapítja Oulu várost (ma Finnországban).
1648 – A fellázadt janicsárok letaszítják trónjáról I. Ibrahim szultánt.
1840 – A Pesti Magyar Színház átnevezésével létrejön a Nemzeti Színház.
1908 – Wilbur Wright bemutató repülése a franciaországi Le Mansban. Ez volt a Wright fivérek első nyilvános szereplése.
1918 – A nyugati fronton megindul az antant utolsó – őszig elhúzódó – támadása, mely eldöntötte az I. világháború kimenetelét.
1940 – Az angliai csata kezdete.
1966 – Megjelenik a The Beatles együttes Revolver című albuma.
1967 – Létrejön a Délkelet-ázsiai Nemzetek Szövetsége, az ASEAN.
1989
A Columbia űrrepülőgép felszáll, hogy végrehajtsa öt napos titkos katonai küldetését (STS–28).
Útjára indul az ESA asztrometriai műholdja, a Hipparcos.
1991 – Összedől a Varsói rádió antenna, a világ legkarcsúbb építménye.
2000 – 136 év után felszínre hozzák az amerikai polgárháború első tengeralattjáróját, a konföderációs H.L. Hunley-t.
2001
Útjára indul az amerikai Genesis űrszonda.
Magyarország 41 fő magyar civil szakértőt ajánl fel a NATO-nak a macedóniai fegyver begyűjtéshez és megsemmisítéshez.
2007 – Átadják a Kőröshegyi viaduktot.
2008
Kezdetét veszi a XXIX. Nyári Olimpia Pekingben.
Megkezdődik az M1 és az M2 magyar tévécsatornák digitális műsorszórása.
A grúz erők harckocsi-támadást indítanak Dél-Oszétia fővárosa, Chinvali ellen, ugyanakkor orosz harci gépek Grúzia területét támadják.
2009 – Átadják a berlini metróhálózat U55-ös vonalát.

# Egyéb események 

2013 - Likócson 40,6 fokot mértek, amely az adott év legmagasabb hőmérsékleti értéke volt.
2006. augusztus 8-án este 21 óra után kigyulladt a Budapesti Műszaki és Gazdaságtudományi Egyetem központi épületének (az úgynevezett K épület) mínusz második szintjén található lőtér.

# Sportesemények 

Formula-1

1982 – német nagydíj, Hockenheimring - Győztes: Patrick Tambay (Ferrari Turbo)

# Születések 

1079 – Horikava japán császár († 1107)
1646 – Godfrey Kneller német festő († 1723)
1673 – John Ker skót kém († 1726)
1693 – Laurent Belissen francia zeneszerző († 1762)
1694 – Francis Hutcheson ír filozófus († 1746)
1720 – Carl Fredrik Pechlin svéd politikus († 1796)
1748 – Johann Friedrich Gmelin német kémikus, botanikus és zoológus († 1804)
1790 – Kölcsey Ferenc magyar író, költő, a magyar Himnusz szerzője († 1838)
1814 – Esther Morris, az Egyesült Államok első bírónője († 1902)
1832 – I. György szász király IV. Károly magyar király anyai nagyapja († 1904)
1839 – Nelson Miles amerikai tábornok († 1925)
1861 – William Bateson brit genetikus († 1926)
1866 – Matthew Henson sarkkutató († 1955)
1875 – Artur da Silva Bernardes, Brazília elnöke († 1955)
1879 – Emiliano Zapata mexikói forradalmár († 1919)
1880 – Earle Page, Ausztrália 11. miniszterelnöke († 1961)
1881 – Albert Kesselring német tábornagy († 1960)
1881 – Ewald von Kleist német tábornagy († 1954)
1882 – Ladislas Starevich lengyel animációsfilm-készítő († 1965)
1884 – Sara Teasdale amerikai költő († 1933)
1891 – Adolf Busch német hegedűművész († 1952)
1892 – Rafael Moreno Aranzadi, spanyol labdarúgó († 1922)
1899 – Krepuska István magyar jégkorongozó († 1979)
1901 – Ernest O. Lawrence Nobel-díjas amerikai fizikus († 1958)
1902 – Paul Dirac Nobel-díjas brit elméleti fizikus († 1984)
1904 – Achille Varzi olasz autóversenyző († 1948)
1905 – André Jolivet francia zeneszerző († 1974)
1919 – Dino De Laurentiis olasz filmproducer († 2010)
1922 – Reich Károly, Kossuth- és Munkácsy Mihály-díjas grafikus († 1988)
1925 – Alija Izetbegović Bosznia-Hercegovina első elnöke († 2003)
1931 – Sir Roger Penrose angol matematikus, fizikus
1937 – Dustin Hoffman kétszeres Oscar-díjas amerikai filmszínész, producer, az Új-Hollywood legendás színészgenerációjának tagja
1940 – Gregor József Kossuth-díj-as magyar operaénekes (basszus) († 2006)
1943 – Harangozó Teri magyar énekesnő († 2015)
1949 – Keith Carradine Oscar-díjas amerikai színész
1949 – Magyari Béla magyar űrhajós († 2018)
1950 – Martine Aubry francia politikus, a Szocialista Párt főtitkára
1953 – Nigel Mansell brit autóversenyző, egyszeres Forma-1-es világbajnok (1992)
1961 – The Edge a U2 ír gitárosa
1962 – Kovács Edit Jászai Mari-díjas magyar színésznő
1964 – Keresztes Ildikó színművésznő, rockénekesnő
1967 – Marcelo Balboa amerikai labdarúgó
1977 – Kurt Bernard costa ricai labdarúgó
1981 – Roger Federer világelső svájci teniszező
1981 – José Ron mexikói színész
1984 – Michelisz Norbert magyar autóversenyző
1985 – Szabó Zselyke magyar szinkronszínésznő
1988 – Beatrix yorki hercegnő
1993 – Miskolczi Márk magyar jégkorongozó
1998 – Shawn Mendes kanadai énekes, dalszerző

# Halálozások 

117 – Marcus Ulpius Traianus római császár (* 53)
435 – Rabbula szír költő
869 – II. Lothár Lotaringia uralkodója (* 825)
1555 – Oronce Finé francia matematikus (* 1494)
1588 – Alonso Sánchez Coello spanyol festő (* 1531 körül)
1604 – Horio Tadauji japán hadúr (* 1578)
1631 – Konstantinas Sirvydas litván lexikoníró (* 1579)
1684 – George Booth Delamer első bárója (* 1622)
1694 – Antoine Arnauld francia római katolikus janzenista teológus, filozófus és matematikus (* 1612)
1722 – Esterházy Antal kuruc tábornagy (* 1676)
1759 – Carl Heinrich Graun német barokk zeneszerző, korának jelentős és népszerű operaszerzője (* 1704)
1827 – George Canning angol politikus, az Egyesült Királyság miniszterelnöke (* 1770)
1828 – Carl Peter Thunberg svéd természetkutató (* 1743)
1828 – Nicolas-Louis Robert francia feltaláló, az első síkszitás papírgyártó gép létrehozója (* 1761)
1868 – Esterházy Alajos alezredes, kamarás és mecénás (* 1780)
1878 – Baldácsy Antal országgyűlési képviselő (* 1803)
1879 – Immanuel Hermann Fichte német filozófus (* 1797)
1887 – Alexander William Doniphan amerikai ügyvéd és katona (* 1808)
1897 – Jacob Burckhardt svájci kultúr- és művészettörténész (* 1808)
1898 – Eugène Boudin francia festő (* 1824)
1900 – Emil Škoda, cseh gépészmérnök, a Škoda Művek jármű- és fegyvergyár alapítója (* 1839)
1902 – James Tissot francia művész (* 1836)
1911 – William P. Frye amerikai politikus (* 1830)
1921 – Haggenmacher Károly, malomgépész, feltaláló (* 1835)
1933 – Adolf Loos osztrák építész (* 1870)
1940 – Johnny Dodds amerikai zenész (* 1892)
1943 – Chaim Soutine orosz festő (* 1894)
1944 – Erwin von Witzleben német marsall (* 1881)
1944 – Michael Wittmann német tankparancsnok (* 1914)
1947 – Anton Ivanovics Gyenyikin orosz tábornok (* 1872)
1950 – Schöpflin Aladár író, műfordító, kritikus (* 1872)
1957 – Böszörményi Jenő magyar gépészmérnök, a hazai dízelmotor- és autógyártás egyik úttörője (* 1872)
1972 – Gáborjáni Klára magyar színésznő (* 1923)
1973 – Vilhelm Moberg svéd író és történész (* 1898)
1974 – Kaszás Ferenc, honvédelmi miniszterhelyettes (* 1922)
1981 – Hajnóczy Péter, Füst Milán-díjas magyar író (* 1942)
1989 – Brian Naylor brit autóversenyző (* 1923)
1991 – James Irwin amerikai asztronauta (* 1930)
1992 – Papp Bertalan kétszeres olimpiai bajnok kardvívó (* 1913)
2001 – Palicskó Tibor magyar labdarúgó, edző (* 1928)
2005 – Barbara Bel Geddes amerikai színésznő (* 1922)

# Nemzeti ünnepek, emléknapok, világnapok 

Svédország – A királyné névnapja (Silvia)
A macskák világnapja (2002 óta)
Római katolikus:
Szent Domonkos
Szent Cyriacus
Szent Largus
Szent Smaragdus
Szent Hormisdas

# Források 

