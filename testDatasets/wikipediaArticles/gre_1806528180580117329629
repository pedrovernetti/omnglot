
## Ανδρέας Μπιράκης

Ο Ανδρέας Ν. Μπιράκης (1885 - 17 Οκτωβρίου 1960) ήταν Έλληνας δικηγόρος και πολιτικός. Υπήρξε βουλευτής Θεσσαλονίκης και υπουργός, σημαίνον στέλεχος του Κόμματος των Φιλελευθέρων.

# Βιογραφία 

Καταγόταν από τους Κομητάδες Σφακίων. Καταγόταν από οικογένεια αγωνιστών και ο ίδιος πολέμησε στους βαλκανικούς πολέμους του 1912-13 και έπειτα στον Πρώτο Παγκόσμιο. Ήταν σύμβουλος του στρατιωτικού διοικητή της Αρκαδίας από το 1917 ως το 1918.Ακολούθησε νομικές σπουδές στο Πανεπιστήμιο της Αθήνας και έγινε διδάκτορας του Δικαίου. Στη συνέχεια άσκησε το επάγγελμα του δικηγόρου στη Θεσσαλονίκη.
Εξελέγη βουλευτής στη συμπρωτεύουσα αρχικά το 1923 και μετά το 1933.Εκλέχθηκε ξανά βουλευτής Θεσσαλονίκης το 1946 με το Κόμμα των Φιλελευθέρων.Χρημάτισε υπουργός Ταχυδρομείων, Τηλεγράφων και Τηλεφώνων στην κυβέρνηση Σοφούλη από τις 7 Σεπτεμβρίου 1947 ως τις 18 Νοεμβρίου 1948.Απεβίωσε σε ηλικία 75 ετών στις 17 Οκτωβρίου 1960 και κηδεύτηκε από το ναό της Αγίας Σοφίας στη συμπρωτεύουσα.

# Παραπομπές 

