
## Hot (Innan kappale)

Hot on romanialaisen laulaja-lauluntekijä Innan kappale hänen samannimiseltä studioalbumilta. Sen julkaisi Roton Records albumin ensimmäisenä singlenä 12. marraskuuta 2008. Sebastian Baracin, Radu Bolfean sekä Marcel Botezanin sanoittama ja tuottama kappale on ylätempoinen electro house-kappale trancemusiikin elementeillä. Sanoituksellisesti kappale kertoo tarinan siitä kuinka vahva yhteys voi olla kahden rakastajan välillä.
Kappale vastaanotettiin myönteisesti musiikkikriitikoiden keskuudessa, jotka kehuivat sen biittiä, yksinkertaisuutta sekä tehokkuutta. "Hot" oli kaupallinen menestys, sijoittuen virallisen singlelistan kärkeen Espanjassa sekä tanssilistan kärkeen Unkarissa, Britanniassa ja Yhdysvalloissa. Kappale on päässyt kymmenen parhaan joukkoon Belgiassa, Tšekissä, Ranskassa, Alankomaissa ja Romaniassa. Kappaleelle on tehty myös kaksi eurooppalaisen klubiteeman omaavaa musiikkivideota, joista ensimmäinen julkaistiin 10. marraskuuta 2008. Inna on esittänyt kappaleen lukuisissa tapahtumissa ympäri Eurooppaa, kuten vuoden 2009 Eska Music Awardsissa, Legendario Ice Experiencessä, Loop Livessä, sekä Sopot Hit Festival-tapahtumassa Puolassa.

# Lähteet 

