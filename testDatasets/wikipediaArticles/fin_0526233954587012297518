
## Kalervo Rauhala

Kalervo Juhani Rauhala (19. lokakuuta 1930 Ylistaro – 21. syyskuuta 2016 Seinäjoki) oli suomalainen kreikkalais-roomalaisen tyylin painija ja olympiamitalisti.
Rauhala saavutti kreikkalais-roomalaisella tyylillä olympiahopeaa Helsingissä 1952 ja MM-pronssia Napolissa 1953. MM-mitalin puolustaminen Karlsruhessa 1955 päättyi lyhyeen, kun Rauhala joutui vetäytymään kisoista kylkivamman vuoksi yhden voittoisan ottelun jälkeen.Suomen mestaruuksia Ylistaron Kilpa-Veljiä edustanut Kalervo Rauhala saavutti sekä kreikkalais-roomalaisella että vapaalla tyylillä. Hänen veljensä Veikko Rauhala on moninkertainen painin SM-mitalimies ja veljenpojat Jukka ja Pekka Rauhala vapaapainin arvokisamitalisteja. Jatkosodan alussa onnettomuudesa kuollut välirauhan ajan menestynyt seiväshyppääjä Eero Lähdesmäki oli hänen serkkunsa. Kertomansa mukaan Lähdesmäki oli serkuilleen Kalervolle ja Veikolle suurin urheiluinnoituksen luoja ja esikuva hieman vanhempana ja menestyneenä urheilijana.Opetusministeriö myönsi Rauhalalle Pro Urheilu -tunnustuspalkinnon vuonna 2002.
Rauhala oli siviiliammatiltaan poliisi.

# Saavutuksia 

Olympiahopeaa Helsinki 1952 (kreikkalais-roomalainen paini, sarja 79 kg)
MM-pronssia Napoli 1953 (kreikkalais-roomalainen paini, sarja 79 kg)
SM-kultaa kreikkalais-roomalaisessa painissa 1951, 1952, 1955 ja 1957
SM-kultaa vapaapainissa 1953, 1954, 1955 ja 1958

# Lähteet 

Siukonen, Markku: Urheilukunniamme puolustajat – Suomen olympiaedustajat 1906–2000, s. 269. Graface Jyväskylä, 2001. ISBN 951-98673-1-7. 
Kalervo Rauhala Bio, Stats and Results Sports Reference LLC. Viitattu 6.11.2013. (englanniksi)
Rauhala, Kalervo Juhani (FIN) iat.uni-leipzig.de (englanniksi)

# Viitteet 

