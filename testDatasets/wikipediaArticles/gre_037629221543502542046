
## Νικηφόρος Αλεξανδρείας

Ο Νικηφόρος Α΄ ήταν Πατριάρχης Αλεξανδρείας μεταξύ των ετών 1639 και 1645.
Καταγόταν από την Κρήτη. Ήταν λόγιος ιεράρχης και διακρίθηκε για τη δράση του στην Κωνσταντινούπολη την περίοδο της Πατριαρχίας του Κύριλλου Λούκαρι. Εξελέγη με την υποστήριξη των φιλολατίνων αντιπάλων του Κύριλλου Λούκαρι, διαδεχόμενος τον Μητροφάνη Κριτόπουλο. Παρά ταύτα, δεν υποστήριξε τους Λατίνους και την Ένωση.
Κατά τη διάρκεια της Πατριαρχίας του συγκρούστηκε με τους Σιναΐτες μοναχούς και περιόδευσε στη Ρωσία, διοργανώνοντας εράνους υπέρ του Πατριαρχείου. Πέθανε το 1645.
