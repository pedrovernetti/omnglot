
## Uurrin

Katri Vala (oik. Karin Alice Heikel o.s. Wadenström, 11. syyskuuta 1901 Muonio – 28. toukokuuta 1944 Eksjö, Ruotsi) oli suomalainen opettaja, runoilija ja suomentaja.

# Elämä ja ura 

Katri Valan vanhemmat ovat Porvoossa syntynyt metsänhoitaja Robert Waldemar Wadenström ja Alexandra Fredrika Mäki. Heidän esikoisensa Katri syntyi äidin kotipaikkakunnalla Muoniossa. Vuoden kuluttua perhe muutti Porvooseen, jossa syntyi poika Erkki, ja edelleen 1905 Ilomantsiin, jossa syntyi toinen veli Niilo. Robert kuoli vuonna 1911, jonka jälkeen äiti ja lapset muuttivat takaisin Porvooseen. Vala kirjoitti ylioppilaaksi 1919 ja valmistui kansakoulunopettajaksi Heinolan seminaarista 1922. Vuosina 1922–1928 hän työskenteli kansakoulunopettajana Kuopion maalaiskunnassa, Valkealassa ja Askolassa sekä Ilomantsissa vuosina 1925–1929.
Vuonna 1928 Vala sairastui tuberkuloosiin, josta hän ei koskaan täysin parantunut. Toivuttuaan sairaudestaan riittävästi Vala teki matkan Rivieralle ja Pariisiin. Matkan jälkeen hän asettui Helsinkiin, jossa Vala solmi avioliiton vasemmistoradikaali Armas Heikelin kanssa vuonna 1930. Vuotta myöhemmin hän synnytti ensimmäisen lapsensa, mutta tyttövauva eli vain pari tuntia. Menetys aiheutti Valalle syvän masennuskauden, joka näkyy myös hänen tuotannossaan. Toinen lapsensa Mauri Henrik Heikel syntyi vuonna 1934. Vuosina 1935–1937 Vala toimi opettajana Lauritsalassa. Pahenevan tuberkuloosin ja taloudellisten ongelmien vuoksi hän muutti 1940 Ruotsiin, missä myös Erkki Vala asui.
Tulenkantajat-ryhmän tunnetuimpiin nimiin kuulunut Vala julkaisi esikoiskokoelmansa vuonna 1924. Tulenkantajien lehteen hän kirjoitti myös nimimerkillä ”Pecka”. 1930-luvulla Vala oli mukana perustamassa vasemmistolaista kirjailija- ja taiteilijaryhmä Kiilaa. Hänen kirjallisessa tuotannossaan tältä ajalta näkyvät pasifismin ja fasisminvastaisuuden teemat. Suuren maailmanpalon ennakointi hallitsi myös vuonna 1942 ilmestynyttä jäähyväiskokoelmaa Pesäpuu palaa, joka oli suurimmalta osin kirjoitettu jo ennen sotia.
Katri Vala kuoli tuberkuloosiin Eksjön parantolassa 28. toukokuuta 1944 vain 42-vuotiaana. Hänet tuhkattiin kesäkuussa tukholmalaisessa krematoriossa, jossa pidettiin myös omaisten ja Ruotsin kirjailijaliiton järjestämät hautajaiset. Uurna siirrettiin sodan päätyttyä Suomeen toukokuussa 1945, ja haudattiin hänen kuolemansa vuosipäivänä Marjatanmäen puistoon, joka myöhemmin nimettiin Katri Valan puistoksi.

# Muistaminen 

Helsingin Sörnäisissä sijaitseva Marjatanmäen puisto nimettiin Katri Valan puistoksi vuonna 1953. Hänen uurnansa on muurattu puiston Hämeentien puoleisen rinteen kivivalliin.Valan mukaan on nimetty Katri Valan tie ja Katri Valan polku Espoon Lintuvaarassa,sekä Katri Valan katu ja Katri Valan kuja Porvoossa.Katri Valan tie on Ilomantsissa, ja Katri Vala Kulttuurikeskus sijaitsee entisessä Ilomantsin kirkonkylän kansakoulussa, jossa Vala toimi opettajana vuosina 1925–1929. Hän myös asui koululla äitinsä ja Niilo-veljensä kanssa vuosina 1927–1929. Kulttuurikeskuksessa on Valan elämää esittelevä näyttely Sininen ovi. Vuonna 2014 keskuksen viereen valmistui 300 paikkainen näyttämö Katri Vala Areena.Valan vuonna 1971 paljastettu muistokivi sijaitsee Mäen tilan pihapiirissä Muonion keskustassa Lahenrannantiellä. Lapin sodassa palanut Mäen talo oli hänen synnyinkotinsa, jonka taiteilija Eero Järnefelt ikuisti vuonna 1929 akvarelliin Rakennuksia rannalla.lähde?

# Teokset 

Kaukainen puutarha. Porvoo: WSOY, 1924. 
Sininen ovi: Runoja. Porvoo: WSOY, 1926. 
Maan laiturilla: Runoja. Porvoo: WSOY, 1930. 
Paluu: Runoja. Porvoo: WSOY, 1934. 
Pesäpuu palaa. Porvoo: WSOY, 1942. 

# Postuumit teokset 

Kootut runot. Porvoo: WSOY, 1945. 
Henki ja aine eli yksinäisen naisen pölynimuri. Taistelevia pakinoita. Mikkeli: Kansankulttuuri, 1945. 
Valikoima runoja. Suomalainen parnasso. Porvoo: WSOY, 1958. 
Suorasanaista 30-luvulta ja -luvusta. Helsinki: Kansankulttuuri, 1981. ISBN 951-615-304-6. 
Eikä minussa ollut pelkoa: Runoilijan omakuva kirjeiden, päiväkirjojen ja kirjoitusten valossa. Toimittanut Kerttu Saarenheimo. Porvoo Helsinki Juva: WSOY, 1991. ISBN 951-0-17481-5. 

# Mukana antologioissa 

Nuoret runoilijat. Runoantologiassa mukana Kaarina Vaher, Katri Vala, Onni Halla, Yrjö Jylhä, Arvi Kivimaa, Olavi Lauri (Olavi Paavolainen), Johan Edvard Leppäkoski, P. Mustapää (Martti Haavio) ja Ilmari Pimiä. WSOY 1924
Hurmioituneet kasvot: Runoja. Porvoo: WSOY, 1925. 
Kolme: Runoantologia. Porvoo: WSOY, 1930. (Elina Vaaran ja Katri Suorannan kanssa)Suomennoksia Heinrich Heinen, comtesse de Noaillesin ja Ernst Tollerin runoista on kokoelmassa Paluu. Katri Vala käänsi myös klassista kiinalaista runoutta.

# Uusintapainoksia 

Kaukainen puutarha. Näköispainos. Alkuteos: Porvoo: WSOY, 1924. Kirja kerrallaan. Helsinki: Lasipalatsi, 2007. ISBN 978-952-480-083-9. 
Hurmioituneet kasvot: Runoja. Näköispainos. Alkuperäinen. Porvoo. WSOY, 1925. Helsinki: Lasipalatsi, 2007. ISBN 978-952-480-079-2. 
Sininen ovi: Runoja. Näköispainos. Alkuteos: Porvoo: WSOY, 1926. Kirja kerrallaan. Helsinki: Lasipalatsi, 1999. ISBN 951-9351-13-2. 
Kootut runot. Johdannon ja selitykset laatinut Kerttu Saarenheimo. 4. laajennettu painos (1. painos 1945). Porvoo Helsinki Juva: WSOY, 1977. ISBN 951-0-08018-7. 
Onnen lupaus: Lempeitä ja kirkkaita säkeitä. Koonnut Katarina Yliruusi. Valokuvat: Juhani Yliruusi. Helsinki: Katharos, 2006. ISBN 952-5291-47-2. 

# Lähteet 

# Kirjallisuus 

Helsingin taidemuseo: Katri Valan muistolaatta.
Lasipalatsi: Katri Valan tuhkauurna.

# Viitteet 

# Kirjallisuutta 

Koskimies, Satu: Hurmion tyttäret: Romaani. Helsinki: Tammi, 2009. ISBN 978-951-31-4730-3. 
Kosunen, Janne: Kantele vai puukko? Isänmaallisuusretoriikka Katri Valan kritiikin kohteena 1930-luvulla. Lähde: Historiatieteellinen aikakauskirja, 2013, 10. vsk. Labyrintti ry. ISSN 1795-035X. 
Mikkanen, Raili: Runokirje. Kertomus nuoresta Katri Valasta. Helsinki: Tammi, 2005. ISBN 951-31-3433-4. 
Paavolainen, Olavi (toim.): Katri Vala – tulipatsas: Muistojulkaisu. Porvoo: WSOY, 1946. 
Saarenheimo, Kerttu: Katri Vala: Aikansa kapinallinen. Helsinki: WSOY, 1984. ISBN 951-0-12181-9. 
Saarenheimo, Kerttu: ”Vala, Katri (1901–1944)”, Suomen kansallisbiografia, osa 10, s. 248–250. Helsinki: Suomalaisen Kirjallisuuden Seura, 2007. ISBN 978-951-746-451-2. Teoksen verkkoversio. 

# Aiheesta muualla 

Vapaasti ladattavia Katri Valan e-kirjoja Projekti Lönnrotissa.
Katri Vala. (englanniksi)
Grönlund, Matti: Suuri suomalainen taisteleva humanisti. 8.10.2007.
Susi, Erkki: Taistelija, aamunsarastuksen runoilija. Tiedonantaja 14.9.2011.
Vala, Katri hakuteoksessa Uppslagsverket Finland (2012). (ruotsiksi)
