
## Androméda (mitológia)

Androméda (Ανδρομέδα) görög mitológiai személyiség, Képheusz etióp király és Kassziopeia lánya.

# Története 

Kassziopeia egy ízben azt állította, hogy lánya, Androméda szebb a néreiszeknél és ez a hiú Poszeidón isten haragját váltotta ki, aki dühében egy szörnyet, Kétót szabadította városukra. Férje, Képheusz jóslatot kapott, miszerint csak akkor szabadulnak meg az átoktól, ha Andromédát feláldozzák a szörnynek. Ezért a lányt megfosztották ruháitól és egy tengerparti sziklához láncolták: itt talált rá a hős Perszeusz, aki éppen a gorgó megölése után tartott hazafelé. Látta, hogy Kétó (aki nem mellesleg a gorgók anyja) a szépséges Androméda agyonütésére készül, ezért nekitámadt.
Harcolni kezdtek egymással, de a szörny lényegesen erősebb volt, ezért Perszeusz cselhez folyamodott. Nála volt az a medúzafej, amelynek szörnyű látványától bárki kővé dermedt. Eldobta tehát kardját és előrántotta zsákjából a fejet, a szörny pedig kővé vált gyermeke levágott fejének látványától. Androméda, aki figyelte az egész eseményt, de nem pillantott a fejre, rámosolygott megmentőjére. Rögtön egymásba szerettek és később Androméda feleségül ment Perszeuszhoz.
A pár leszármazottai között van többek között Héraklész is. Haláluk után Pallasz Athéné az égboltra helyezte a történet szereplőit, így keletkezett az Andromeda csillagkép, a Cassiopeia csillagkép, a Cepheus csillagkép, a Perseus csillagkép és a Cet csillagkép.

# Androméda a festészetben - galéria 

# Források 

Az Androméda csillagkép. gae.hu. [2014. március 4-i dátummal az eredetiből archiválva]. (Hozzáférés: 2010. november 7.)

# További információk 

Andromeda (angol nyelven). mac.com. [2002. augusztus 11-i dátummal az eredetiből archiválva]. (Hozzáférés: 2010. október 7.)
Andromeda (angol nyelven). britannica.com. (Hozzáférés: 2010. október 7.)
