
## Etelä-Korean energiapolitiikka

Etelä-Korean energiapolitiikka kertoo Etelä-Korean energiankäytöstä ja energiapolitiikasta ja eri sidosryhmien näkemyksistä energian käytön kehitykseen ja ohjaamiseen mukaan lukien energiantuotanto, jakelu ja kulutus. Siihen sisältyvät lait, sopimukset, verot ja ohjauskeinot. 
Ympäristöjärjestö Germanwatchin mukaan vuonna 2008 Eteä-Korean osuus maailman hiilidioksidipäästöistä oli 1,70 % (9. sija), % energiankulutuksesta 1,84 % ja väestöstä 0,74 %. Vuonna 2007 Etelä-Korea oli CCPI-indeksissä sijalla 48/56.Etelä-Korean oli maailman neljänneksi suurin öljyntuoja vuonna 2007, jolloin 97 % maan energiasta koostui fossiilisen energian tuonnista. 

# Kaasu 

Etelä-Koreaan on tuotu maakaasua nesteytettynä.

# Uusiutuva energia 

Vuoden 2003 uusiutuvan energian ohjelman tavoite oli nostaa uusiutuvan energian määrä primaarienergiasta 1,4:stä viiteen prosenttiin vuonna 2011 ja myöhemmin 10 prosenttiin vuonna 2020 tuulivoiman ja aurinkosähkön lisäyksillä. IEA:n mukaan Etelä-Korea voisi tuottaa 30 % sähköstä uusiutuvilla energialähteillä, mutta osuus oli 2,3 % vuonna 2007. 

# Tuulivoima 

Etelä-Koreassa oli tuulivoimaa: 98 MW (2005), 173 MW (2006), 191 MW (2007) ja 236 MW vuonna 2008. Maaliskuussa 2008 Etelä-Koreaan oli 253 MW tuulivoiman Kioton pöytäkirjan Clean Development Mechanism CDM-projekteja. CDM-projekteihin on sisältynyt: 

Pyeongchang tuulipuisto 98 MW (Gangwon provinssi) vuonna 2006
Youngduk tuulipuisto 40 MW (etelärannikolla) vuonna 2006
Hangyeong tuulipuisto 21 MW vuonna 2007
Yangyang tuulipuisto 3 MW.Tuulivoiman tavoite on 2 250 MW vuoteen 2012 mennessä. Clean Development Mechanism (CDM) projekteista 90% on neljään maahan: Kiina, Intia, Etelä-Korea ja Brasilia ja vain 1% vähiten kehittyneisiin maihin (least developed countries LDC).

# Aurinkoenergia 

Aurinkosähkö liitettiin vuonna 2003 käyttöön otettuun syöttötariffiin vuonna 2006 (74 centtiä/kWh). Verkkoon kytkettyjä aurinkokennoja oli 35 MW vuonna 2006. EPIA ennusti Etelä-Koreaan vuonna 2010 aurinkokennojen määräksi 400-500 MW. Aurinkoenergiaa oli asennettu EPIA:n mukaan 352 MW vuonna 2008. Saksalainen Solarworld käynnisti vuonna 2008 yhteistehtaan korealaisen SolarPark kanssa 150 MWp kapasiteetilla Jeonju:ssa.

# Kansainväliset sopimukset 

Asia-Pacific Partnership for Clean Development and Climate perustettiin vuonna 2005 jäseninään Etelä-Korea, Australia, USA, Japani, Kiina ja Intia.

# Katso myös 

Etelä-Korean ympäristöpolitiikka
Kestävä kehitys alueittain ja maittain

# Lähteet 

