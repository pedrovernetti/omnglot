
## Juraj Mikúš (jääkiekkoilija, 1987)

Juraj Mikúš (s. 22. helmikuuta 1987 Skalica, Tšekkoslovakia) on slovakialainen jääkiekkoilija, joka pelaa Tšekin Extraligan HC Sparta Prahassa. Mikúš on pelipaikaltaan keskushyökkääjä ja laukoo oikealta. Mikúš pystyy pelaamaan kaikkia hyökkääjän paikkoja. Hänen vahvuutensa ovat nopeudessa, kiekonsuojaamisessa, maskipelaamisessa ja pelinrakentamisessa. Hänen heikkoutensa ovat puolustuspelissä.

# Ura 

# Seuraura 

Mikúš on HK 36 Skalican kasvatti. Hän pelasi ensimmäiset miesten pelinsä joukkueessa Slovakian Extraligassa kaudella 2003–2004 vain 16-vuotiaana. Mikúš teki tulokaskaudellaan 2004–2005 46 ottelussa tehot 6+6=12. NHL-joukkue Montreal Canadiens varasi hänet neljännellä kierroksella 121. pelaajana kesällä 2004.
Kaudeksi 2006–2007 Mikúš siirtyi Pohjois-Amerikkaan CHL Import Draftissa vuonna 2006 hänet varanneeseen QMJHL-joukkue Chicoutimi Saguenéensiin. Hän oli tehoilla 29+42=71 joukkueen toiseksi paras pistemies ja maalintekijä David Desharnaisin jälkeen. 
Kaudeksi 2007–2008 Mikúš palasi Skalicaan, jossa hän oli 21 maalillaan joukkueen toiseksi paras maalintekijä Žigmund Pálffyn jälkeen ja neljänneksi paras pistemies. Kaudella 2008–2009 Mikúš oli tehoilla 31+59=90 sarjan paras syöttäjä ja toiseksi paras pistemies joukkuetoveri Pálffyn jälkeen. Myös pudotuspeleissä hän jakoi pistepörssin kakkossijan Pálffyn jälkeen. Mikúš valittiin kauden päätteeksi sarjan tähdistökentälliseen.
Heinäkuussa 2009 Mikúš teki sopimuksen suomalaisen SM-liigajoukkueen Turun Palloseuran kanssa. Muutaman viikon päästä hän kuitenkin siirtyi NHL-joukkue Los Angeles Kingsiin käytyään aluksi joukkueen leirillä. Täten Mikúš purki sopimukseen sisältyneen NHL-pykälän myötä sopimuksen TPS:n kanssa kanssa. Hänen sopimus mahdollisi paluun Eurooppaan, mikäli hänelle ei olisi auennut pelipaikkaa. Mikúš pelasi koko kauden 2009–2010 AHL:ssä Manchester Monarchsissa.

# Maajoukkueura 

Mikúš edusti Slovakiaa MM-kilpailuissa vuosina 2008, 2009 ja 2012.

# Tilastot 

# Lähteet 

Juraj Mikúš The Internet Hockey Databasessa (HockeyDB.com) (englanniksi)
Juraj Mikúš Elite Prospects -verkkosivustolla (englanniksi)

# Viitteet 

