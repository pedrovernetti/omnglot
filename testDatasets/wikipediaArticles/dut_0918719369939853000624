
## Omloop Het Volk 2002

De Omloop Het Nieuwsblad is een Vlaamse eendaagse wielerwedstrijd die in het algemeen het wielerseizoen in BelgiÃ« en Noord-Europa opent. Om die reden heeft deze wedstrijd een vrij grote status. Sinds 2005 maakte de wedstrijd deel uit van het Europese continentale wielercircuit. Vanaf 2017 maakt de wedstrijd deel uit van de UCI World Tour.
Sinds 2006 wordt er ook een Omloop Het Volk voor Vrouwen georganiseerd. Deze werd oorspronkelijk enkele weken na de editie van de mannen verreden. Vanaf 2010 vindt de wedstrijd op dezelfde dag plaats. In 2015 ontstond ook de Omloop Het Nieuwsblad voor beloften. Deze UCI 1.2 koers wordt in juli gehouden.

# Ontstaansgeschiedenis 

De wedstrijd heette de eerste twee edities de Omloop van Vlaanderen. Dit lag echter qua naam te dicht bij de Ronde van Vlaanderen, daarom werd de wedstrijd in 1947 omgedoopt in Omloop Het Volk naar de organisator, de Vlaamse krant Het Volk. Deze is in 2008 opgegaan in Het Nieuwsblad en vanaf 2009 draagt de wedstrijd dan ook de naam Omloop Het Nieuwsblad. In de beginjaren koerste men van Gent naar Gent waar de finish lag in het Kuipke. Vanaf 1950 werd de Omloop selectiever door de hellingen in de Vlaamse Ardennen, waarbij de Muur van Geraardsbergen en de Bosberg hun entree maken in een belangrijke koers. In die editie werden ook de Kruisberg, Edelareberg, Kwaremont, Tiegemberg en Parikeberg opgenomen. In het middendeel van koers werden in de daarop volgende edities steeds meer hellingen en kasseistroken in de Vlaamse Ardennen opgezocht. In de laatste decennia was de Molenberg vaak de laatste helling waarna er nog een aantal kasseistroken volgden.
In 1995 was de finish voor de laatste maal in Gent. Het jaar daarom startte men nog steeds in Gent, maar lag de finish in Lokeren. Kasseistroken vlak bij de finish zoals de Vogelzangstraat moesten voor selectie zorgen. Vanaf 2008 lag de finish weer in Gent. De laatste helling is steevast de Molenberg en daarna volgen kasseistroken als de Paddestraat, Lippenhovestraat en Lange Munte. De laatste jaren is de Haaghoek steeds belangrijker geworden, de renners passeren hier driemaal. In 2016 werd de Molenberg door wegwerkzaamheden in de buurt vervangen door de Boembeke. 
Vanaf 2018 verhuisde de finish naar de legendarische Hallebaan in Meerbeke. De finale van de Omloop werd hiermee een kopie van de succesvolle finale die de Ronde van Vlaanderen kleurde tussen 1973 en 2011, met het duo Bosberg en Muur in volle finale en de aankomst op de licht hellende Hallebaan. Eind 2018 kondigde de organisatie van de Omloop echter aan de finish alweer te verplaatsen, nu naar het centrum van Ninove.
De wedstrijd wordt jaarlijks georganiseerd, maar vond in zijn geschiedenis drie keer niet plaats. In 1960 werd de wedstrijd niet georganiseerd wegens ruzie tussen de organisatie en de Internationale Wielerunie. Door slechte weersomstandigheden werd de wedstrijd van 1971 uitgesteld en drie weken later verreden; de edities van 1986 en 2004 werden vanwege het sneeuwweer geschrapt.

# Hellingen 

Sinds 1950 worden hellingen uit de Vlaamse Ardennen aan het parcours toegevoegd, hoewel voor 1950 al over de Kwaremont gefietst werd. In 1950 werden als hellingen toegevoegd Tiegemberg, Kwaremont, Kruisberg, Edelareberg, Bosberg (voor de eerste maal in een grote koers), Parikeberg en de Muur van Geraardsbergen.
De volgende hellingen moeten tijdens de Omloop Het Nieuwsblad in 2016 worden beklommen:

# Erelijst mannen 

# Meervoudige winnaars 

# Overwinningen per land 

# Erelijst vrouwen 

# Meervoudige winnaars 

# Overwinningen per land 

# Erelijst beloften 

