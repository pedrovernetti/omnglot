
## Dansk Melodi Grand Prix 1981

Dansk Melodi Grand Prix 1981 blev afholdt den 28. februar 1981 på Restaurant Valencia i København. Programmet blev sendt direkte på DR som en del af showet "Lørdag – lige nu", og værten var Jørgen de Mylius. Kapelmester var Allan Botschinsky. Vindermelodien blev Krøller eller ej med Tommy Seebach og Debbie Cameron, der deltog den 4. april i Eurovision Song Contest 1981 i Dublin i Irland, hvor den opnåede en placering som nr. 11 af 20 sange.
Dette års Grand Prix gjorde ikke nogen indsats for at skjule, at det blev afviklet for et lavt budget. Showet indledtes med, at der på en kasse blev malet ordene: "Fattigt men flot Grand Prix 81". Sekundet efter brød Jørgen de Mylius gennem samme kasse. Mylius kom med flere referencer til økonomi gennem showet, bl.a. med ordene "fattig-80'erne". DR havde heller ikke lavet konkurrencen "åben" dette år, men derimod bestilt et bidrag fra fem kunstnere.

# Afstemning 

En masse kritik af stemmesystemet i 1980 havde bevirket, at man lavede systemet en del om i 1981. Pointene blev tildelt af 100 jurymedlemmer, der var til stede i salen. Hvert medlem rangerede de fem sange og tildelte dem pointene 5, 4, 3, 2 og 1 i prioriteret rækkefølge, og så blev alle jurymedlemmernes point lagt sammen. Således blev i alt 500 + 400 + 300 + 200 + 100 = 1.500 point fordelt over de fem deltagere. Tildelingen af point blev i øvrigt slet ikke fulgt på TV, og Jørgen de Mylius fik blot stukket en seddel i hånden, hvorefter han bekendtgjorde vinderen og de 441 point, den havde opnået. De øvrige sanges point blev efterfølgende læst op.

# Resultat 

# Kilder 

DR Bonanza - Dansk Melodi Grand Prix 1981
