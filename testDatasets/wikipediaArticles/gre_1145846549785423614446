
## Ρευματική νόσος της καρδιάς

Η οξεία φάση της ρευματικής νόσου της καρδιάς αρχίζει δέκα περίπου ημέρες μετά από λοίμωξη του φάρυγγα με β αιμολυτικό στρεπτόκοκκο της ομάδας Α. Ο ρευματικός πυρετός εμφανίζεται σαν οξεία πολυαρθρίτιδα που μπορεί να επιπλέκεται από ενδοκαρδίτιδα , περικαρδίτιδα και μυοκαρδίτιδα. Η χορεία του Σύντεναμ χαρακτηρίζεται από ακούσιες κινήσεις των άκρων, των μυών του προσώπου και του κορμού. Και οι δύο οξείες παθήσεις ιώνται αυτόματα μέσα σε εβδομάδες , εκτός εάν καρδιακή ανεπάρκεια προκαλέσει πρώιμο θάνατο. Η χρόνια φάση οφείλεται σε ουλοποίηση των βαλβίδων και του μυοκαρδίου, που μπορεί να αναπτύσσεται ύπουλα για δεκαετίες.
