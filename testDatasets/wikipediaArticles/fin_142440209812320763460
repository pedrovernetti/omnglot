
## Veli-Juhani Savio

Veli-Juhani Savio (28. tammikuuta 1929 Kokkola – 3. toukokuuta 2007 Espoo) oli suomalainen ekonomi. Veli-Juhani Savio valmistui ekonomiksi 1951 Helsingin Kauppakorkeakoulusta. Hän oli Oy International Business Machines Ab:n palveluksessa vuosina 1952–1984 pääasiassa tietokoneiden myyntitehtävissä ja projektijohtajana. Savio oli mukana tekemässä ohjelmia Suomen ensimmäiselle tietokoneelle lokakuussa 1958 käyttöönotetulle Postipankin IBM 650:lle joka sai nimen Ensi. Savio oli mukana myös 1960-luvun alussa käyttöönotetun valtakunnallisen henkilötunnuksen suunnittelusta vastanneessa toimikunnassa.
Savio kuuluu nykyisen ATK-alan uranuurtajiin. Hän vastasi konevalmistajan puolesta maan ensimmäisen liikekäyttöön tarkoitetun suurtietokonejärjestelmän laitteistojen ja ohjelmistojen toimituksesta ja käyttöönotosta.Veli-Juhani Savio oli Intian kunniapääkonsuli Juho Savion veljen Joel Savion poika.

# Viitteet 

