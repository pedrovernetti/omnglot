
## Belarus

Belarus on valkovenäläisen Minskin traktoritehtaan traktorimerkki. Mallinumeron yhteydessä esiintyvä kirjainyhdistelmä MTZ tulee sanoista Minski Traktornyi Zavod, eli Minskin traktoritehdas. Belarus-traktoreita on tuotu myös Suomeen. Niitä on myynyt muun muassa neuvostoliittolaisen maataloustekniikan maahantuontiin erikoistunut Agroma Oy. Belaruksia maahantoi neuvostoliittolaisomisteinen Oy Konela Ab. Traktorit sovitettiin suomalaisiin vaatimuksiin Kouvolassa. Niihin asennettiin muun muassa turvaohjaamot.
Nykyään joitain Belarus-malleja maahantuo kouvolalainen Agri-Kymi Oy. Nykyisin Suomeen tuotavissa malleissakin on varusteena ilmastointia ja moottoreissa Boschin polttoaineenruiskutus, mutta toisaalta osa komponenteista edustaa yhä Neuvostoliiton aikaista suunnittelua eikä halvimmissa malleissa ole edes kabiinia. Suomen maahantuoja korostaa markkinnoissaan Belaruksen edullista hankintahintaa ja pieniä käyttökustannuksia varmatoimisuuden ja yksinkertaisen huoltamisen ohella.
Aiemmin Suomessa on myyty Belaruksen nimellä myös muita traktoreita, jotka ovat alkujaan olleet kotoisin muista neuvostoliittolaisista traktoritehtaista. Esimerkiksi 425 Progress on alkuperäiseltä nimeltään T-40, ja samoin muut Progress-lisänimellä tunnetut Belarukset on valmistettu nykyisen Venäjän alueella eikä Minskissä.

# Museotraktoreita 

Belarus-gruppa Finljandija on suomalainen Belarus-traktoreihin erikoistunut harrastusyhdistys. Yhdistys perustettiin 2007 ja se osallistuu näyttelyihin Belarus- ja MTZ-traktoreilla. Yhdistys aloitti näyttelytoiminnan Farmari 2007-maatalousnäyttelyssä Kuopiossa ja osallistui Classic Motorshow:hun 2009 ja 2010 Lahdessa. Yhdistys ylläpitää Belkku.fi -verkkosivustoa.

# Katso myös 

Luettelo traktorimalleista

# Aiheesta muualla 

Belarus-gruppa Finljandija Suomen Belarus-käyttäjien ryhmä
