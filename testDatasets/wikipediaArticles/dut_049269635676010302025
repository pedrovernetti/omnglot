
## Ripley Under Ground

Ripley Under Ground is een Duitse film uit 2005 die in het Engels is opgenomen. Deze misdaadfilm is een verfilming van het gelijknamige boek van Patricia Highsmith.

# Synopsis 

De psychopaat Tom Ripley slaat weer toe. Wanneer Jeff, een kunstschilder die net beroemd is geworden, dodelijk verongelukt besluit Ripley om samen met een paar handlangers het lijk te verbergen. Ze doen net alsof de kunstenaar nog leeft en verkopen nieuwe schilderijen onder zijn naam.
Ripley wordt tegelijkertijd verliefd op de mooie en rijke Heloise. Hij moet alles op alles zetten om zijn criminele dubbelleven voor haar verborgen te houden. Zijn kwaliteiten worden op de proef gesteld wanneer een van de kopers ontdekt dat zijn schilderij een vervalsing is en verhaal komt halen.

# Rolbezetting 

Barry Pepper als Tom Ripley
Jacinda Barrett als Heloise Plisson
Willem Dafoe als Neil Murchison
Alan Cumming als Jeff Constant
Tom Wilkinson als John Webster
Claire Forlani als Cynthia
Ian Hart als Bernard Sayles

# Ontvangst 

De film werd redelijk ontvangen. Het Amerikaanse blad Variety gaf de film een slechte recensie en vergeleek de film met eerdere verfilmingen over Tom Ripley. In de film komt het complexe karakter van Tom Ripley niet echt van de grond zoals wel het geval is in The Talented Mr. Ripley en Ripley's Game. WorldsGreatestCritic.com was positiever omdat Ripley in deze film als een prettiger en vrolijker persoon wordt afgeschilderd.

# Opnamen 

De opnamen vonden plaats in Londen, Man en in Waddesdon Manor.
