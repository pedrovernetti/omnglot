
## Annelies Maas

Annelies Maas (s. 25. tammikuuta 1960 Wageningen, Gelderland) on alankomaalainen uimari, joka saavutti vapaauintiviestissä olympiapronssia 1980 ja 200 metrin vapaauinnissa MM-pronssia 1982.Maas kilpaili olympialaisissa Montrealissa 1976 ja Moskovassa 1980. Montrealissa hän sijoittui neljänneksi 200 metrin vapaauinnissa ja 4 × 100 metrin vapaauintiviestissä sekä seitsemänneksi 400 metrin vapaauinnissa. Moskovassa hän saavutti pronssimitalin 4 × 100 metrin vapaauintiviestissä; joukkueessa uivat myös Conny van Bentum, Reggie de Jong ja Wilma van Velsen. Lisäksi hän sijoittui 400 metrin vapaauinnissa kuudenneksi.
MM-kilpailuissa 1978 Maas sijoittui 200 metrin vapaauinnissa neljänneksi, 800 metrin vapaauinnissa viidenneksi ja 400 metrin vapaauinnissa kuudenneksi. Vuoden 1982 MM-kilpailuissa hän saavutti pronssia 200 metrin vapaauinnissa ja sijoittui neljänneksi 400 metrin vapaauinnissa.Vuoden 1977 EM-kilpailuissa Maas saavutti neljä mitalia: hopeaa 400 metrin, 800 metrin ja 4 × 100 metrin vapaauinneissa sekä pronssia 200 metrin vapaauinnissa.

# Lähteet 

