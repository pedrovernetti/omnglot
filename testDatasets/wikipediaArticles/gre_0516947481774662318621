
## Τύρβη (μυθολογία)

Η Τύρβη ήταν μία αρχαία ελληνική τοπική θρησκευτική εορτή, που γινόταν στο όρος Χάον της βόρειας Πελοποννήσου, ένα απότομο ύψωμα μεταξύ Άργους και Τεγέας, δίπλα στον ποταμό Εράσινο, προς τιμή του Διονύσου. Κατά τη διάρκεια της Τύρβης λάβαινε χώρα ένας διθυραμβικός χορός, η «Τυρβασία», και μία μελωδική εκτέλεση μουσικής με πνευστά όργανα (αυλούς), η λεγόμενη «σικιννοτύρβη», που εκτελούσαν χορευτές ντυμένοι σάτυροι. Το γεγονός αυτό φαίνεται να συνδέεται και με τον Πάνα. Η Τύρβη περιγράφεται από τον Παυσανία στα «Κορινθιακά» (Β΄ 24, 6).

# Πηγή 

"Εγκυκλοπαίδεια Πάπυρος Larousse Britannica" τομ.58ος, σελ.317.
Emmy Patsi-Garin: Επίτομο λεξικό Ελληνικής Μυθολογίας, εκδ. οίκος «Χάρη Πάτση», Αθήνα 1969
