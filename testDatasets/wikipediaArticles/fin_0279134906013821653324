
## Markku Lumio

Markku Mikael Lumio (s. 26. huhtikuuta 1960 Jämsä) toimi Vaasan kaupunginjohtajana vuosina 2001–2011. Hän on toiminut Kauhavan kaupunginjohtajana 1. tammikuuta 2015 alkaen. Hän opiskeli oikeustieteen kandidaatiksi Helsingin yliopistossa vuosina 1978–1983. Aiemmin hän toimi Kokoomuksen riveissä Jyväskylän kunnallispolitiikassa, muun muassa kaupunginhallituksen puheenjohtajana vuosina 1997–1999. Vuosina 2011–2012 Lumio oli Vaasan yliopiston yhteiskuntasuhteiden kehittämispäällikkönä.Lumion Vaasan kaupunginjohtajakaudelle ajoittuivat Vaasan asuntomessut vuonna 2008. Toimiessaan Vaasan kaupunginjohtajana Lumio hyväksyi laskuja, joissa hän oli itse hyödykkeen vastaanottajana. Lumiota epäiltiin virkavelvollisuuden rikkomisesta. Lumio kiisti laittomuudet. Lumio ei saanut syytettä virkavelvollisuuden rikkomisesta, vaikka kihlakunnansyyttäjä Peter Levlinin mukaan Lumio oli todennäköisin syin syyllistynyt tekoon.Lumio ilmoitti 1. helmikuuta 2011 jättävänsä Vaasan kaupunginjohtajan tehtävänsä luottamuspulan takia. 10. marraskuuta 2014 Lumio valittiin Kauhavan kaupunginjohtajaksi. Hän voitti istuvan kaupunginjohtajan Harri Mattilan äänin 33–10.

# Lähteet 

