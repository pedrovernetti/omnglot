
## Hillotolppa

Hillotolppa on suomalaisessa politiikassa käytetty sana, joka viittaa maaliin, tavoitteeseen tai saavutettuun edulliseen asemaan.
Hillotolppa-sana on laajasti tunnettu ilmaisu ja se on peräisin Perussuomalaisten entiseltä puheenjohtajalta Timo Soinilta hänen käytettyään sitä blogikirjoituksessaan vuonna 2014. Soinin mukaan hillotolppa on raviurheilussa käytettyä slangia ja tarkoittaa raviradan maaliviivalla olevaa paalua.Perussuomalaisten puheenjohtaja Jussi Halla-aho käytti hillotolppa-sanaa videollaan, jossa kertoi ehdokkuudestaan puolueen puheenjohtajaksi. Halla-ahon mukaan "puolue ei voi olla harvojen hillotolppa". Halla-aho tuli valituksi puheenjohtajaksi Perussuomalaisten puoluekokouksessa 2017.
Timo Soinin lähtöä Perussuomalaisista ja liittymistä Uuteen vaihtoehtoon päätöstä moitittiin eduskunnassa. J. Ojala-Niemelän mukaan ratkaisun oli tarkoitus "turvata Soinin hillotolppa ulkoministerinä loppuvaalikaudeksi."
Perussuomalaisten entinen kansanedustaja Reijo Tossavainen kuvasi uuden ryhmän perustamista sanoin: "Hillotolpan houkutus katkaisi luusereiden selkärangan".

# Lähteet 

