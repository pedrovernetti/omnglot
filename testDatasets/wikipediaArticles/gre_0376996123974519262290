
## Κώστας Κάππας

Ο Κώστας Κάππας (Αγρίνιο, 4 Φεβρουαρίου 1970) είναι Έλληνας ηθοποιός. 

# Βιογραφικό 

Γεννήθηκε το 1970 στο Αγρίνιο όπου και μεγάλωσε. Τελειώνοντας το σχολείο ξεκίνησε τις σπουδές του στην Γυμναστική Ακαδημία Αθηνών ολοκληρώνοντας τις σπουδές του κάποια χρόνια μετά. Σε ηλικία 25 ετών αποφάσισε να σπουδάσει υποκριτική με σκοπό να γίνει ηθοποιός. Αρχικά έδωσε εξετάσεις για την Δραματική Σχολή του Εθνικού Θεάτρου ενώ στην πορεία ξεκίνησε τις σπουδές του στο Θεατρικό Εργαστήρι της Ρούλας Πατεράκη. Παράλληλα με τις σπουδές του ξεκίνησε να εργάζεται ως ηθοποιός κάνοντας διάφορες εμφανίσεις σε τηλεοπτικές σειρές. Το τηλεοπτικό του ντεμπούτο έγινε το 1994 συμμετέχοντας σε 3 επεισόδια της σειράς "Οι Αγνοημένοι". Ακολούθησε μία μικρή συμμετοχή στη σειρά "Σκορπιός", ενώ τη σεζόν 1995-1996 πήρε μία θέση στο βασικό καστ της δραματικής σειράς "Απών". Ακολούθησε ένας ρόλος στη σειρά "Βαμμένος Ήλιος" την περίοδο 1996-1997. 

# Τηλεόραση 

Έχοντας τελειώσει τις σπουδές του έκανε μία guest εμφάνιση στη σειρά "Κωνσταντίνου και Ελένης" το 1999 και "Εγκλήματα" το 2000. Έγινε γνωστός στο ευρύ κοινό το 2003 όταν πήρε έναν από τους πρωταγωνιστικούς ρόλους στην δραματική σειρά του Χριστόφορου Παπακαλιάτη, "Κλείσε τα μάτια". Η σειρά αποτέλεσε μία από τις πιο επιτυχημένες σειρές της ελληνικής τηλεόρασης σημειώνοντας υψηλά ποσοστά τηλεθέασης. Ένας από τους λόγους που το όνομά του έχει ταυτιστεί με τη σειρά είναι ένα υψηλό πρόστιμο που επέβαλλε το Εθνικό Συμβούλιο Ραδιοτηλεόρασης σε μία ερωτική σκηνή που πρωταγωνιστούσε ο ίδιος, δημιουργώντας διάφορες συζητήσεις στο Τύπο κατά πόσο σωστή είναι η παραπάνω απόφαση ή όχι. 
Μετά την μεγάλη επιτυχία της σειράς "Κλείσε τα μάτια", ακολούθησε ο πρωταγωνιστικός ρόλος στην δραματική σειρά "Ο τελευταίος παράδεισος" τη σεζόν 2004-2005 όπου έπαιξε μαζί με τον Νίκο Σεργιανόπουλο και την Τάνια Τρύπη. Ακολούθησαν διάφορες συμμετοχές στις σειρές "Γάμος με τα όλα του", "Ιστορίες Μυστηρίου", "Οι ιστορίες του αστυνόμου Μπέκα" και "Εντιμότατοι κερατάδες". Τη σεζόν 2007-2008 πρωταγωνίστησε στην νεανική σειρά "Coupling" ενώ συμμετείχε σε μία ιστορία της σειράς "Ίχνη". Τη σεζόν 2010-2011 έλαβε μέρος στη σειρά "Κούκλες". Το 2012 εντάχθηκε στο βασικό καστ της καθημερινής σειράς "Κλεμμένα Όνειρα" στο ρόλο του δικηγόρου Νικόλα Δρόσου. Η παρουσία του στη σειρά ολοκληρώθηκε στα μέσα του τρίτου κύκλου το 2014. Τη σεζόν 2014-2015 πρωταγωνίστησε στην δραματική σειρά ¨Όρκος Σιωπής". Από το 2016 μέχρι το 2017 είχε έναν από τους πρωταγωνιστικούς ρόλους στον τρίτο κύκλο της κωμικής σειράς "Οι Συμμαθητές".

# Κινηματογράφος 

Έκανε την πρώτη του εμφάνιση στον κινηματογράφο το 1996 με ένα μικρό ρόλο στην ταινία "Του χάρου τα δόντια". Το 1998 έλαβε μέρος στην ταινία μικρού μήκους "Ύψωμα 33" και "Black Out". Ακολούθησε η ταινία "Συμφωνία χαρακτήρων" το 1999. Οι επόμενες κινηματογραφικές συμμετοχές του ήταν στις ταινίες "E-mail", "Βασίλισσα Μαϊμού" και "Θα το μετανοιώσεις". Το 2003 έλαβε μέρος σε τρεις ταινίες: "Ένα τραγούδι δε φτάνει", "Money-go-round" και "Μεταμφιεσμένη γυναίκα". 

# Φιλμογραφία 

# Τηλεόραση 

# Κινηματογράφος 

# Παραπομπές 

