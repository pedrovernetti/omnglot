
## Γιώργος Κωτσός

Ο Γεώργιος Κωτσός (Αργιθέα, 2 Ιουνίου 1964) είναι Έλληνας πολιτικός, εκλεγμένος βουλευτής Καρδίτσας με το κόμμα της Νέας Δημοκρατίας.

# Βιογραφία 

Γεννήθηκε στην Αργιθέα Καρδίτσας το 1964. Είναι νυμφευμένος με την Σπυριδούλα Πούλιου και έχουν αποκτήσει δύο τέκνα: την Χρυσούλα και την Κωνσταντίνα. Σπούδασε στο ΤΕΦΑΑ Θεσσαλονίκης. Είναι καθηγητής φυσικής αγωγής και έχει ασχοληθεί επίσης με την δημοσιογραφία, έχοντας συνεργαστεί με διάφορες εφημερίδες και ιστοσελίδες για 10 χρόνια.Ασχολείται με την πολιτική από το 1994, όταν εξελέγη νομαρχιακός σύμβουλος Καρδίτσας. Το 1998 εξελέγη δήμαρχος Αργιθέας και το 2003 εξελέγη δήμαρχος Μουζακίου. Επανεξελέγη τρεις φορές και παρέμεινε δήμαρχος μέχρι το 2019. Είναι επίσης διαιτητής ποδοσφαίρου, χειροσφαίρισης και κριτής στίβου. Το 2019 εξελέγη βουλευτής Καρδίτσας με τη Νέα Δημοκρατία, συγκεντρώνοντας 14.508 ψήφους.

# Παραπομπές 

# Εξωτερικοί σύνδεσμοι 

Προσωπική ιστοσελίδα του Γιώργου Κωτσού
