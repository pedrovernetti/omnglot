
## Civilization V: Gods & Kings

Sid Meier's Civilization V (of Civ V) is een turn-based strategy-computerspel uitgebracht in 2010, ontwikkeld door Firaxis Games. Het is het vijfde deel van de Civilization-reeks. Civilization V is uitgebracht tussen 21 september en 24 september 2010 in Noord-Amerika, Europa en Australië.

# Gameplay 

In Civilization V beheerst de speler als een historisch leider een beschaving van het 4e millennium v.Chr. tot aan het midden van de 21e eeuw, met als doel om de overwinning te behalen via wetenschappelijk onderzoek, diplomatie, uitbreiding, economische ontwikkeling, overheid en militaire overwinning. Ondertussen krijgt de speler concurrentie van andere leiders en hun beschavingen.
Er zijn vijf manieren om een spel te winnen:

Cultural Victory - Vijf takken aan sociaal beleid verwerven en het "Utopia Project" construeren; in de uitbreiding Brave New World is dit veranderd naar voldoende toerisme genereren totdat je cultuur invloed heeft over alle andere beschavingen;
Diplomatic Victory - Via de Verenigde Naties verkozen worden tot wereldleider;
Domination Victory - De laatste speler in het bezit van een hoofdstad zijn door alle anderen te veroveren;
Science Victory - Alle onderdelen van een ruimteschip vervaardigen en in de hoofdstad in elkaar zetten;
Time Victory - Als in het jaar 2050 geen van bovenstaande overwinningen zijn behaald eindigt het spel en wint de beschaving met de hoogste score. De score wordt bepaald op factoren als populatie, aantal steden of wereldwonderen.

# Veranderingen 

Civilization V verschilt met zijn voorgangers op de volgende punten:

Religie en spionage zijn geschrapt (hoewel deze onderdelen terugkeren in de uitbreiding Gods & Kings).
Zeshoekige in plaats van vierkante speelvakken.
Niet meer dan één militaire eenheid per vak toegestaan.
Introductie van stadstaten als non-player characters voor handel, diplomatie en verovering.
Grenzen van een beschaving groeien slechts één vak per keer, waarmee automatisch het meest geschikte vak wordt uitgekozen.
Wegen hebben onderhoudskosten.
Steden kunnen naderende vijandelijke militaire eenheden bombarderen.

# Uitbreidingen 

# Gods & Kings 

Op 12 februari 2012 werd de eerste uitbreiding van het spel bekendgemaakt, genaamd Gods & Kings. Nieuwe onderdelen zijn onder andere religie en spionage. Het werd uitgebracht op 19 juni 2012 in Noord-Amerika en op 22 juni in de rest van de wereld.

# Brave New World 

Op 15 maart 2013 werd de tweede uitbreiding van het spel bekendgemaakt, genaamd Brave New World. Nieuwe onderdelen zijn onder andere handelsroutes, wereldcongressen en toerisme. Het werd uitgebracht op 9 juni 2013 in Noord-Amerika en op 12 juni in de rest van de wereld.

# Beschavingen en leiders 

Elke beschaving heeft een unieke speciale vaardigheid waardoor het op een bepaald gebied een voorsprong heeft. Daarnaast heeft elke beschaving een unieke eenheid en gebouw, ofwel twee unieke eenheden. Deze zijn allemaal gebaseerd op de geschiedenis van de desbetreffende beschaving.
Iedere speler kruipt in de huid van een historische leider van de gekozen beschaving (vaak een vader des vaderlands). Met de tegenstanders kan men communiceren via een speciaal scherm, waarin de geanimeerde leider wordt ingesproken in zijn of haar oorspronkelijke taal. Aangezien hier enkele dode talen tussen zitten zitten er enkele anachronismen tussen; zo spreekt Ramses II Arabisch in plaats van Koptisch.
Voor iedere leider zijn twee muziekstukken gecomponeerd: één voor vredestijd en één voor oorlogstijd. Beide composities zijn gebaseerd op één bestaand stuk dat weer relevant is aan de desbetreffende beschaving; "America the Beautiful" is bijvoorbeeld het thema van de Amerikaanse beschaving.

# Downloadbaar 

# Gods & Kings 

Verder maakt Spanje ook deel uit van deze uitbreiding, nadat deze beschaving al downloadbaar beschikbaar was gesteld.

# Brave New World 

Verder maakt Ethiopië ook deel uit van deze uitbreiding, nadat deze beschaving al deel uitmaakte van de Gods & Kings-uitbreiding.
