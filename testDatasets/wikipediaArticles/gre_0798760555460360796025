
## Αλ Τζάχερ

Ο Αλ Τζάχερ (Mohammad Khaled Alzaher, γεννημένος στις 2 Σεπτεμβρίου 1972, Χαλέπι) είναι Σύριος παλαίμαχος διεθνής ποδοσφαιριστής, ο οποίος αγωνιζόταν ως μέσος.

# Σταδιοδρομία σε συλλόγους 

Προτού έρθει στην Ελλάδα αγωνίστηκε στο Συριακό πρωτάθλημα από το 1996 με την Αλ Χουρίγια ΣΚ. Τον Ιανουάριο του 1998 και μεσούσης της χρονιάς 1997-1998, μετακόμισε στην Ελλάδα για την Προοδευτική. Με την Προοδευτική αγωνίστηκε 5 συνεχόμενα χρόνια στα πρωταθλήματα της Α' Εθνικής και Β' Εθνικής κατηγορίας μέχρι τον Ιανουάριο του 2003, όποτε και δεν ανανεώθηκε το συμβόλαιό του.Όντας ελεύθερος μεσούσης της χρονιάς 2002-2003, αποκτήθηκε από τη Χαλκηδόνα, με τη φανέλα της οποίας ολοκλήρωσε τη σεζόν πανηγυρίζοντας την άνοδο στην Α' Εθνική. Με την Χαλκηδόνα συνέχισε για ακόμη 2 χρόνια στην Α' Εθνική και το 2005 αποκτήθηκε από τον Θρασύβουλο, με τον οποίο αγωνίστηκε 1 χρόνο επιπλέον επί ελληνικού εδάφους. Το 2006 μετακόμισε στο Λίβανο για την Τανταμόν Σουρ, με την οποία αγωνίστηκε μέχρι το 2009, όπου σταμάτησε την ποδοσφαιρική του σταδιοδρομία.

# Διεθνής σταδιοδρομία 

Το 1995 αγωνίστηκε 2 φορές με την Εθνική Συρίας U20, στο Παγκόσμιο Κύπελλο U20. 
Από το 1997 μέχρι το 2005, είχε αρκετές συμμετοχές με την Εθνική Συρίας, ενώ συμμετείχε σε συνολικά 11 αγώνες, πετυχαίνοντας 5 γκολ, σε προκριματικούς αγώνες για το Παγκόσμιο Κύπελλο.

# Παραπομπές 

# Εξωτερικοί σύνδεσμοι 

Το προφίλ και η καριέρα του Αλ Τζάχερ στο national-football-teams.com
