
## Noetiidae

Noetiidae zijn een familie tweekleppige schelpsoorten die tot de superfamilie Arcoidea behoren.

# Kenmerken 

Schelpen van de Noetiidae lijken sterk op die van de Arcidae, maar bij deze familie vertoont het ligamentvlak een veldje met verticale lijntjes/groefjes. De schelpkleppen kunnen tot 60 mm lang worden (bij Noetia ponderosa (Say, 1822)), zijn trapeziumvormig, met een rechte, taxodonte slotplaat. Ze vertonen radiale ribben.

# Verspreiding en leefgebied 

Noetiidae leven in warmere zeeën, met name in de Indische en Grote Oceaan, het Caraïbisch gebied en de Middellandse Zee.

# Geslachten 

Arcopsis Koenen, 1885
Congetia M. Huber, 2010
Didimacar Iredale, 1939
Eontia MacNeil, 1938
Estellacar Iredale, 1939
Mulinarca Iredale, 1939
Noetia Gray, 1857
Striarca Conrad, 1862
Noetiella Thiele & Jaeckel, 1931
Quadrilatera Deshayes, 1860
Ribriarca Noda, 1980
Sheldonella Maury, 1917
Stenocista Oliver & Cosel, 1993
Verilarca Iredale, 1939

# Afbeeldingen 

# Zie ook 

Lijst van Mollusca
Termen in gebruik bij de beschrijving van schelpen
