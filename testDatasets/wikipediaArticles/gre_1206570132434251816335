
## Βιόριτσα Ντάντσιλα

Η Βιορίκα Νταντσίλα (Vasilica Viorica Dăncilă, 16 Δεκεμβρίου 1963-) είναι Ρουμάνα πολιτικός, αρχηγός του Σοσιαλδημοκρατικού Κόμματος , η οποία ήταν πρωθυπουργός από τις 29 Ιανουαρίου 2018 ως τις 4 Νοεμβρίου 2019.Γεννήθηκε στο Ροσιόρι ντε Βέντε και έγινε η πρώτη γυναίκα στο πρωθυπουργικό αξίωμα στην ιστορία της χώρας της.
Το 2014 εξελέγη μέλος του Ευρωπαϊκού Κοινοβουλίου με το Σοσιαλδημοκρατικό Κόμμα. Από το 2015 είναι πρόεδρος του Σοσιαλδημοκρατικού Οργανισμού Γυναικών (OFSD).
Μέλος του Σοσιαλδημοκρατικού Κόμματος από το 1996, η Νταντσίλα υπηρέτησε ως τοπική σύμβουλος ως το 2009, οπότε εξελέγη για πρώτη φορά ευρωβουλευτής.
Προτού ασχοληθεί με την πολιτική εργάστηκε αρχικά ως καθηγήτρια στο Βιομηχανικό Λύκειο της Βιντέλε και μετά ως μηχανικός στην ανώνυμη εταιρεία Petrom.

# Πολιτική σταδιοδρομία 

# Ευρωβουλευτής 

Το 2009 εξελέγη για την πρώτη της θητεία στο Ευρωκοινοβούλιο με το Σοσιαλδημοκρατικό Κόμμα. Εν συνεχεία, επανεξελέγη ευρωβουλευτής το 2014 και ανέλαβε αντιπρόεδρος της Επιτροπής του Ευρωπαϊκού Κοινοβουλίου για τη Γεωργική και την Υπαίθρια Ανάπτυξη. Είναι επίσης πλήρες μέλος της Επιτροπής για τα Γυναικεία Δικαιώματα και την Ισότητα των Φύλων.Το 2015 βρέθηκε στις βραχείες λίστες για τα βραβεία του Ευρωκοινοβουλίου στον τομέα της Γεωργίας. Έπειτα από δύο χρόνια, το 2017, ήταν ξανά υποψήφια σε δύο αυτόνομες κατηγορίες: Γυναικεία Δικαιώματα και Ισότητα Φύλων και επίσης Έρευνας και Καινοτομίας.

# Πρωθυπουργός 

Στις 17 Ιανουαρίου 2018, ο πρόεδρος του Σοσιαλδημοκρατικού Κόμματος Λίβιου Ντραγκνέα διόρισε την Νταντσίλα ως την πρώτη γυναίκα πρωθυπουργό στα ρουμανικά χρονικά και την τρίτη αρχηγό κυβέρνησης σε έναν χρόνο. Ο παραιτηθείς προκάτοχός της Μιχάι Τουντόσε, είδε το κόμμα του να αποσύρει την υποστήριξή του από τον ίδιο. Ο διορισμός της στην πρωθυπουργία έγινε δεκτός από τον πρόεδρο Κλάους Γιοχάνις και ο τελευταίος έδωσε την εντολή για σχηματισμό κυβέρνησης στην Νταντσίλα, πυροδοτώντας τις αντιδράσεις από υποστηρικτές και αντιπάλους του. Η κυβέρνησή της έλαβε την ψήφο εμπιστοσύνης του Κοινοβουλίου στις 29 Ιανουαρίου.Ανατράπηκε από πρωθυπουργός με πρόταση μομφής στις 10 Οκτωβρίου 2019. Παρέμεινε προσωρινή πρωθυπουργός μέχρι τον σχηματισμό νέας κυβέρνησης.

# Υποψήφια πρόεδρος 

Η Ντάντσιλα λίγο μετά την παραίτησή της από την πρωθυπουργία διεκδίκησε ανεπιτυχώς το προεδρικό αξίωμα στις εκλογές που διεξήχθησαν τον Νοέμβριο του 2019, όπου ηττήθηκε από τον Κλάους Γιοχάνις, λαμβάνοντας ποσοστό γύρω στο 37% στον 2ο γύρο των εκλογών, στις 24 Νοεμβρίου..

# Παραπομπές 

