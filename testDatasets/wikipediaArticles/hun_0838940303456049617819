
## Az év bortermelője

Az év bortermelője Magyarországon cím a magyar borászszakma legrangosabb kitüntetése, amelyet a Magyar Bor Akadémia ítél oda évente. A köznapi nyelvben az év borásza nevet is használják rá. A cím hivatalos neve: „ÉV BORTERMELŐJE MAGYARORSZÁGON”.
A Hét Borbírák Rendje 1991-ben határozta el, hogy egy minőségi bort termelő borász többéves szakmai munkájának elismerésére, évente kiadható díjat alapít. A Magyar Bor Akadémia, a hazai a szőlő-és bortermelés legnagyobb szakmai szervezete 1996-ban vette át a díj odaítélését. Kezdetben széles körű szavaztatással ítélték oda – a szakma első körben jelöltlistát szavazott meg, majd a második körben kiválasztották a győztest. 2000 óta szűkebb, változó összetételű szakmai grémium dönt.
2002 óta egy másik díj is csatlakozik hozzá, Az év pincészete díj.

# Az év bortermelője 

1991 Tiffán Ede (Villányi borvidék)
1992 Báthori Tibor (Etyek–Budai borvidék)
1993 Vesztergombi Ferenc (Szekszárdi borvidék)
1994 Gere Attila (Villány–Siklósi borvidék)
1995 Thummerer Vilmos (Egri borvidék) [1]
1996 Polgár Zoltán (Villány–Siklósi borvidék) [2]
1997 Bock József (Villány–Siklósi borvidék)
1998 Gál Tibor (Egri borvidék) [3]
1999 Kamocsay Ákos (Ászár–Neszmélyi borvidék)
2000 Figula Mihály (Balatonfüred–Csopaki borvidék)
2001 Szepsy István (Tokaji borvidék) [4]
2002 Malya Ernő (Etyek–Budai borvidék)
2003 Árvay János (Tokaj-hegyaljai borvidék)
2004 Takler Ferenc (Szekszárdi borvidék)
2005 Vincze Béla (Egri borvidék) 
2006 Garamvári Vencel (Balatonboglári borvidék)
2007 Frittmann János (Kunsági borvidék)
2008 Konyári János (Balatonboglári borvidék)
2009 Lőrincz György - St. Andrea (Egri borvidék)
2010 Légli Ottó (Balatonboglári borvidék)
2011 Vida Péter (Szekszárdi borvidék)
2012 Áts Károly (Tokaj-hegyaljai borvidék)
2013 Gálné Dignisz Éva (Kunsági borvidék)
2014 Dúzsi Tamás (Szekszárdi borvidék)
2015 Szöllősi Mihály (Neszmélyi borvidék)
2016 Mészáros Pál (Szekszárdi borvidék)
2017 Szőke Mátyás (Mátrai borvidék)
2018 Balla Géza ( Arad-Ménesi borvidék)

# Az év pincészete 

2002 Szőlőskert Rt.
2003 Tokaj Oremus Szőlőbirtok
2004 Hilltop Neszmély Rt.
2005 Disznókő Szőlőbirtok
2006 Garamvári Szőlőbirtok
2007 Bock Pince
2008 Vylyan Szőlőbirtok és Pincészet
2009 Szöllősi Mihály Szőlőbirtok (Neszmélyi borvidék)
2010 Pannonhalmi Apátsági Pincészet
2011 Thummerer Pince
2012 Mészáros Borház
2013 IKON Borászat
2014 Koch Borászat (Hajós–Bajai borvidék)
2015 Frittmann Borászat (Kunsági borvidék)
2016 Patricius Borház (Tokaji borvidék)

# Jegyzetek 

# Források 

Az Év Bortermelője díj eddigi nyertesei:, magyarborakademia.hu
Magyarország borvidékei, 2014 , ksh.hu
Magyar borvidekek térkép
Magyar borvidekek leírása, csakmagyarbor.hu

# További információk 

Magyar Borok Háza: az Év Bortermelői, magyarborokhaza.hu
Vincze Béla saját boraival is megbukott, index.hu
Fényképek Vincze Béla pincészetéből, civertan.hu
Borvidékek, fvm.hu
