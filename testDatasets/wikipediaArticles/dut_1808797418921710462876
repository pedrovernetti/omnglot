
## Koffiezetapparaat

Een koffiezetapparaat of koffiezetter is een huishoudelijk apparaat waarmee koffie kan worden klaargemaakt. De gangbare apparaten werken op elektriciteit, maar er bestaan ook exotische toestellen waarin koffie wordt gezet boven bijvoorbeeld het open vuur van een spiritusbrander.

# Functioneren 

Het gewone koffiezetapparaat zoals dat in huishoudens wordt gebruikt, is uitgerust met een koffiefilter in een houder. In het filter gaat fijngemalen koffie, verder is er een reservoir voor het water en een koffiekan om de hete koffie in op te vangen. Nadat het water in het reservoir kookt, zal het water in het filter met de koffie druppelen. Het filter zorgt ervoor dat alleen het watermengsel met koffiearoma in de koffiekan terechtkomt en de koffiedrab in de machine achterblijft.
Machines waarin koffiepads worden gebruikt zijn een doorontwikkeling van het meer traditionele koffiezetten met een koffiefilter.

# Onderhoud 

Op geregelde tijden moet de machine ontkalkt worden, om kalkvorming tegen te gaan. Hiervoor zijn speciale middelen te koop, soms wordt azijn gebruikt om de machine door te spoelen.

# Soorten koffiezetapparaten 

koffiezetapparaat - met papieren of metalen filter,
koffiezetapparaat - met koffiepads zoals de Senseo,
koffiezetapparaat - met gesloten capsules zoals de Nespresso
koffie-volautomaat - met verse koffiebonen,
espressomachine - met filterbakje en heet water onder hoge druk,
kraantjespot - antiek koffiezetapparaat waarin de koffie bezinkt in plaats van gefilterd wordt,
mokkapot - heet water wordt onder lage druk door de gemalen koffie geperst,
napoletana - soort mokkapot uit Napels,
koffiepercolator - heet water wordt over de gemalen koffie geleid,
cafeti√®re - gemalen koffie en heet water, koffieprut wordt naar beneden gedrukt,
sifon - een mechanisch apparaat dat gebruikmaakt van een waterslot,
pistonmachine - een zelf-finstelbare, halfautomatische espressomachine,
koffiemachines voor grootverbruik - gebruiken soms een vloeibaar koffie-extract.
