
## Ilkka Vanne

Frederik (oikealta nimeltään Ilkka Juhani Sysimetsä, s. 2. helmikuuta 1945 Helsinki) on suomalainen iskelmä- ja poplaulaja. Hänet tunnetaan myös lempinimellä Reetu ja toisinaan Frederik kutsuu itseään ”Junttidiskon kuninkaaksi”.Sysimetsä perusti vuonna 1966 yhdessä Seppo Bruunin kanssa Stump-nuorisolehden. Sysimetsä toimi Bruunin kanssa lehden päätoimittajina vuosina 1966–1970. 
Ilkka Sysimetsä on mainosgraafikko Ilmari Sysimetsän poika ja arkkitehti Heikki Sysimetsän veljenpoika.

# Musiikkiura 

# 1960-luku 

Ensimmäisen esiintymisensä Frederik teki Jim & The Beatmakersien urkurina, mutta hän siirtyi pian Roostersiin, josta hänet erotettiin, koska häntä pidettiin huonona kosketinsoittajana.lähde? 1960-luvulla Frederik kiersi muun muassa Tapani Kansan ja Kristina Hautalan taustayhtyeissä. 1960-luvun lopulla Frederik kävi laulutunneilla kuuluisa oopperalaulajatar Ester Rask opettajanaan. Frederikin ensimmäinen single "Kaukana pohjoisessa / Sääli on sairautta" ilmestyi vuonna 1968 Columbia-levymerkillä. Tässä vaiheessa taiteilijanimenä tosin toimi vielä Anssi Savioja. Säestäjänä singlellä toimi Soulset-yhtye. Uudeksi nimeksi valittiin Frederik Tanskan kruununprinssin Frederickin mukaan.

# 1970-luku 

Frederikin läpimurto tapahtui vuonna 1970 Syksyn sävel -kilpailussa Kari Kuuvan sävelmällä "Jos jotain yrittää", joka tunnetaan ehkä paremmin nimellä "Harva meistä on rautaa". Kilpailussa hän sijoittui kolmanneksi Irwin Goodmanin voitettua ylivoimaisesti. Siitä huolimatta "Jos jotain yrittää" oli Frederikin uusi hitti ja se julkaistiin hänen ensimmäisellä levyllään Tulin näin ja voitin. 
Frederikille tarjottiin vuonna 1972 esitettäväksi Kari Kuuvan säveltämää kappaletta "Daa da, daa da", mutta levy-yhtiön pomo Toivo Kärki piti kappaleen sanoituksia huonona, koska siinä laulettiin esimerkiksi "hiki pintaan täytyy saada". Kappale päätyi lopulta Sammy Babitzinin esitettäväksi ja siitä tuli Suomen popmusiikin tunnetuimpia kappaleita, minkä johdosta Toivo Kärki pahoitteli päätöstään kauan Frederikille. 1970-luvun alussa Frederikille muokattiin macho-imago, Tom Jones -tyyliin. Samoihin aikoihin Reetu kiersi maata mainostaen Sultan-kondomeja valkoinen turbaani päässään ja kondomeja jaellen, johon liittyen julkaistiin single "Sultan supermies".lähde?Frederik teki musiikkia ahkerasti läpi 1970-luvun, mutta ensimmäisen kultalevynsä hän sai vasta albumista Tsingis Khan vuonna 1979. Albumin nimiraita oli suomalainen versio Länsi-Saksan vuoden 1979 Euroviisukappaleesta "Dschinghis Khan", jonka esitti kilpailussa samanniminen yhtye. Suomalaiset sanat teki Juha Vainio. Kappaleen säveltäjä Ralph Siegel soitti Suomeen ja kehui Frederikin versiota jopa alkuperäistä paremmaksi. Hän tarjosi levytettäväksi kappaletta "Hadschi Halef Omar", joka tunnetaan Suomessa hittinä "Sheikki Ali Hassan". Myös tähän käännösiskelmään teki Juha Vainio sanat.

# 1980-luku 

1980-luku oli Frederikille menestyksekäs. Vuonna 1980 Esa Nieminen sävelsi ja Raul Reiman sanoitti kappaleen "Kolmekymppinen", josta tuli yksi Frederikin ikivihreistä. "Kolmekymppinen" julkaistiin samannimisellä albumilla, joka myi kultaa. Vuonna 1981 Frederik osallistui Euroviisukarsintaan Jori Sivosen säveltämällä ja Raul Reimanin sanoittamalla kappaleella "Titanic", josta tuli hänen tunnetuimpia kappaleitaan. Taustakuorossa lauloivat Meiju Suvas, Helena Lindgren, Tuire Pentikäinen ja Kaija Koo. Kappale oli kansan suosikki, saaden ylivoimaisesti eniten ääniä, mutta asiantuntijaraati lähetti Suomea edustamaan Riki Sorsan. Alta pois -albumi, joka sisälsi "Titanicin", myi jälleen kultaa. Tämän jälkeen Frederik perusti oman levy-yhtiönsä, Reetu Recordsin, jonka ensimmäinen albumi Roadstar myi timanttilevyyn oikeuttavan määrän. Menestys jatkui 1984, kun Singapore-albumi myi kultaa. Vuonna 1989 Frederik levytti Tallinnassa timanttia myyneen albumin Uhri rakkauden.

# 1990-luku 

1990-luvun alussa Frederik teki Jaana Rinteen sanoittaman Killeri-levyn, jonka Ralf Örn suunnitteli ja tuotti. Killeri sisälsi muun muassa coverversioita Village People-yhtyeeltä ("Nakurantaan" ja "Miesstrippari") ja Kiss-yhtyeeltä ("Eero Eeros"). Vuonna 1991 Frederik osallistui Syksyn Säveleen kappaleella "Markkinarako" ilman suurta menestystä. Killeri-nimeä kantava levy myi jälleen timanttia ja Reetu sai ikuisen machoilijan leiman otsaansa. Vuonna 1995 Frederik levytti Mascara-yhtyeen kanssa kappaleen "Tyylilyyli". Yhteistyö jatkui "Humu humu nuku nuku apua" -singlellä. Jälkimmäinen julkaistiin 1998 albumilla Sä tulit koputtamatta. Vuosikymmenen lopulla Frederikin suosio keikoilla alkoi nousta vanhojen hittien voimalla.

# 2000-luku 

Syksyllä 2000 Frederikin suurimmat hitit koottiin kokoelmaksi, joka myi kultaa. Samana vuonna Frederik yritti Syksyn sävel -kisaan kappaleella "Rytsölät ostaa kaiken". IT-miljonääriveljeksistä kertonut kappale kuitenkin hyllytettiin "hyvän maun rajoilla" liikkumisen takia. Vuonna 2002 Frederik julkaisi Pelimies-levyn, joka sisälsi artistin omien sanojen mukaan "junttidiskoa". Levyltä löytyivät muun muassa versio "Volga"-kappaleesta (alun perin Moskau), "Hei Beibi" ja "Rio". Myös "Rytsölät ostaa kaiken" -kappale löytyy albumilta, nimellä "Rytsölät baanalla", ja sen tekstiäkin on hieman muutettu. Vuonna 2004 Frederik juhlisti 35 vuotta kestänyttä uraansa konserttikiertueella ja tuplakokoelmalla, joka sisälsi myös muutaman uuden kappaleen. Vuonna 2005 Frederik nimettiin yhdeksi Iskelmä-Finlandia-palkinnon saajaehdokkaaksi.
Vuonna 2007 hän julkaisi uuden albuminsa Äijäenergiaa. Levyltä löytyy "Rasputin", Tom Jonesin "Sex Bomb" eli "Seksipommi", "Porno on pop", sekä muita uusia kappaleita. 
Vuoden 2008 loppupuolella Frederik ja Mikko Kivinen kehittelivät Viihdekeskus Flamingoon esitettäväksi Reetun uraan pohjautuvan musiikkiesityksen. Esitykset keräsivät paljon ihmisiä, ja ensimmäinen esitys julkaistiin DVD:lle ja CD:lle, jotka julkaistiin 2009.

# 2010-luku 

Frederik julkaisi vuonna 2011 albumin Ladyboy.
Vuoden 2012 lopulla Frederik esiintyi Tapani Kansan, Dannyn, Einin ja Virve Rostin kanssa Finnhits 2012 -konserttikiertueella.Vuoden 2012 marraskuussa käynnistyi myös Suomen Pipliaseuran sekä Helsingin, Espoon ja Vantaan seurakuntayhtymien kampanja "Aito joulu", jolla pyrittiin puhuttelemaan kirkosta etääntyneitä. Kampanjassa Frederik, Pertti Neumann ja Martina Aitolehti esittivät Esa Niemisen säveltämän ja Sinikka Svärdin sanoittaman kappaleen "Aito joulu". Frederik itse kommentoi kampanjaa seuraavasti: "Lähdin mielelläni kristilliseen kampanjaan. Nuoruusajoilta on hyviä muistoja Helsingin seurakuntien nuorisotyöstä. Rikkinäisen kodin kasvattina sain sieltä turvaa".Vuonna 2014 vuonna hän osallistui Suojele sonnia -kampanjaan, ja esitti myös samannimisen kappaleen.Vuoden 2015 lokakuussa häneltä ilmestyi uusi "Yön sudet" -niminen single, joka kertoo Venäjän presidentti Vladimir Putinista. Kesällä 2016 Frederik lähti keikkailemaan yhdessä Dannyn ja Tapani Kansan kanssa käyttäen nimeä "Finnhittien kuninkaat", jossa on ideana se että kolme kaverusta tulee omalla vuorollaan lavalle laulamaan hittejään, ja mukana on myös välispiikkejä ja yhteisnumeroita. Kesällä 2017 kiertue sai jatkoa. Vuonna 2018 Frederik julkaisi Mannerheim-nimisen singlen ja vieraili TOUKØn musiikkivideolla Märkä Loma sekä Herra Vuorten uudella versionnilla Sheikki Ali Hassanista.
Frederik kertoi lokakuussa 2019 aikovansa tehdä jäähyväiskiertueensa syksyllä 2020. Häneltä ilmestyi vuoden 2019 lokakuussa single "Juodaan ja painitaan", jonka hän itse ilmoitti jäävän viimeiseksi singlekseen. Frederikistä on valmisteilla myös elokuva, joka oli syksyllä 2019 käsikirjoitusvaiheessa. Hänestä on määrä ilmestyä myös omaelämäkertakirja vuonna 2020.

# Muu toiminta 

1960-luvun lopulla Frederik toimi musiikkilehti Stumpin kustantajana ja toimittajana.
Vuoden 2002 alussa Frederik oli ensimmäisenä suomalaisena mukana Pepsin mainoskampanjassa. Mainosten tyyli oli itseironiaa, Frederik edusti huonoa makua ja Pepsi hyvää.Ilkka Sysimetsä oli perussuomalaisten ehdokas Helsingin vaalipiiristä vuoden 2007 eduskuntavaaleissa . Vaalissa hän keräsi noin 1 200 ääntä (Jussi Halla-ahon jälkeen toiseksi eniten Helsingin vaalipiirin perussuomalaisista), mutta jäi valitsematta.. Sysimetsä oli Muutos 2011 -puolueen ehdokkaana Uudenmaan vaalipiiristä vuoden 2015 eduskuntavaaleissa. Hän sai 84 ääntä, jotka eivät riittäneet valintaan.Syyskuussa 2013 Frederik osallistui Julkkis Big Brother -ohjelmaan.

# Yksityiselämä 

Ilkka Sysimetsän isä oli mainosgraafikko Ilmari Sysimetsä, joka kuoli vuonna 1955 Ilkan ollessa 10-vuotias. Myöhemmin Frederik on kertonut Ilmarin pahoinpidelleen toistuvasti vaimoaan ja myös häntä itseään, muun muassa murtamalla peukalon. Frederikin mukaan isän kuolema oli helpotus.Frederik oli 1980- ja 90-luvuilla naimisissa toimittaja Pauliina Lunnan kanssa, ja liitosta syntyivät lapset Saana (s. 1985) ja Santeri (s. 1988). Myöhemmin Frederik asui avoliitossa häntä 38 vuotta nuoremman Riikka Itäpalon kanssa 15 vuoden ajan vuoteen 2017 saakka. Kahden tunnustetun lapsen lisäksi Frederikillä on viisi omien sanojensa mukaan ”epävirallista” lasta.Vuonna 2012 Frederik osti ensimmäisen omistusasuntonsa Helsingin Kannelmäestä. Hän on julkisuudessa ilmoittanut lopettaneensa kokonaan alkoholin käytön vuonna 2012. Frederik sai sydämen rytmihäiriön huhtikuussa 2015.Frederik harrastaa tennistä, jossa hän on voittanut veteraanien SM-hopeaa, vaikka aloitti harrastamisen vasta 40-vuotiaana.

# Diskografia 

# Albumit 

Tulin, näin ja voitin... (1972)
En periks anna milloinkaan (1974)
Se jokin minulla on (1975)
Ramaya (1976)
Olen Dracula (1977)
Tuu jo tangoon (1978)
Tsingis Khan (1979, myynyt kultaa)
Kolmekymppinen (1980, myynyt kultaa)
Alta pois (1981, myynyt kultaa)
Roadstar (1983, myynyt timanttia)
Singapore (1984, myynyt kultaa)
Vänrikki Skool (1986)
Poing Poing Poing (1987)
Frederik & Café Casablanca (1988)
Uhri rakkauden (1989, myynyt timanttia)
Parhaat vuodet - Prinssi Frederik XIV (1990)
Killeri (1991, myynyt timanttia)
Hulabaloo (1992)
Adios (1993)
Kuka sinä olet (1996)
Sä tulit koputtamatta (1998)
Täydet kympit (1999)
Pelimies (2002)
Äijäenergiaa (2007)
Frederik - Suomidiskon Kuningas - Livenä Flamingo Clubilla (2009, DVD & CD)
Ladyboy (2011)
Missä on jatkot? (2014)

# Singlet (vinyyli) 

Kaukana pohjoisessa / Sääli on sairautta (1968) (nimellä Anssi Savioja / painos 50 kpl)
Näin päättyy rakkaudet / Tuntia ennen (1969) (nimi muodossa Frederick)
Otan sinut takaisin / Nyt tai ei koskaan (1969)
Nuo onnen päivät / Pettävä nainen (1970)
Jos jotain yrittää / Lähellä mutta silti kaukana (1970)
Kostaja / Taivaan värit (1971)
En viihdy luonas / Aikaa vielä on (1971)
Kerran vain se riipaisee / Tulin, näin ja voitin (1972)
Jeesus Kristus / Nuoruuden päivät (1972)
Taka takata / Vaihda jo tyylisi (1972)
Pako Pako / Sä suutelit mua (1973)
Hissun kissun / Voi pienoinen (1973)
Sultan supermies / Hyväilevän hellä (1973)
En periks anna milloinkaan / Tuulen teitä kuljen (1974)
Joka mies tekee näin / Onko totta vai ei (1974)
Kung Fu taistelee / East Virginia (1975)
Kohta juna lähtee / Hyvä nainen (1975)
King Kong / Pilviin leijun (1975)
Ramaya / Juo juo juo (1976)
Bella / Kotiinpäin äiti (1976)
The King / Let’s Make Love (1977, suomeksi Kunkku / Nai na na nai na na)
Olé olé / Nai na na nai na na (1977)
Olen Dracula / Rock Aaria (1977)
Brasilero / Oi Leila (1977)
Tuu jo tangoon / Mystinen nainen (1978)
Rakkauden aika / Desiree (1978)
Sano että pidät musta / Nolla kuus' (1978)
Tsingis Khan / Linda Linda (1979)
Ii (Siellä On Se Joki) / Miten raukea rakkaani katseesi on (1979)
Sheikki Ali Hassan / Rion tumma tyttö (1980)
Kolmekymppinen / Mariana (1980)
Titanic / Hyväillä ja hoivata (1981)
Stenka Rasin / Viimeinen erämaa (1981)
Juoskaa luupäät / Sun tahdon silti tietävän (1982)
Tyttö kuin tiikeri / Kun rakastaa (1982)
Alta pois / Pidä mua lujasti kii (1982)
Roadstar / Jos ollaan yhdessä viimeisen kerran (1983)
Rensselit pykälään / Milla (1983)
Marita / Yön kukka (1984)
Tule tyttö kyytiin / Haluan vain sun (1984, Leena Vanamo & Frederik)
Singapore / Mari (1984)
Voittaa voit jossakin / Nuppi turvoksiin (1986)
Pyörät tulessa / Kapakan rippituoli (1986)
Rakkauden rauniot / Vaatteet pois (1987)
Kuuma / Iso paha city (1987)
Tosinainen ei jätä miestänsä / Ei kiireen kierää (1987)
Poing poing poing / Maantieltä taloon (1987)
Uhri rakkauden / Sun kyynelees (1989)
FredeMix / Kung Fu taistelee (1990)
Miesstrippari / Tohtori Fuckenstein (1991)
Markkinarako / Miesstrippari (1992)
Mennään uimaan / Nimettömät (1992)
En oo joo joo mies / Sylistäsi ethän päästä (1993)
Kyynelten jälkeen / Naisten haku (1993)
Adios / Kyynelten jälkeen (1994)

# Singlet (CD) 

En oo joo joo mies / Sylistäsi ethän päästä/ Älä mene vielä (1993)
Kulkuri kuun / Helle ja heinäkuu / Vain kotka lentää aurinkoon (1995)
Kuka sinä olet / Sormuksein annoit pois / Säkkijärvenpolkkaa tallinvintillä (1996)
Estonia / Olet maa olet kuu (1997)
Champpanjakyyneleet / Siellä se on / Hanna ja Niilo / Zinaida (1997)
Sä tulit koputtamatta / Saanko luvan (1997)
Tyylilyyli (1997, Mascara & Frederik)
Humu humu nuku nuku apua (1998, Mascara & Frederik)
Je taime / Mä lähden stadiin / Ainoain (1999, Frederik & Sirkka-Liisa)
Hei beibi (1999)
Kaikki bailaa (1999)
Kesän kuningatar / Rustokorvaan saavu takaisin (2000)
Baby buumi / Rytsölät ostaa kaiken (2001)
Hei beibi / Hei beibi (remix) (2001)
Volga (radio edit) / Volga (disco edit) (2002)
Hedelmäpommi (2003)
Idi Amin (2004)
Eksynyt Joulupukki (2004)
Kumimies (2005, promo)
Seksipommi (2005, promo)
Naulaan ja naputan (2006)
Hietaniemen Jack (2008)
Potkaise stringit (2008)
Sukkula Venukseen (2009)
Tartu tiukasti hanuriin (2009)
Remonttimies (2009)
Yhtä kyytiä (2009)
Reino (missä Aino) (2010)
Jokainen nainen (2011)
Ilmaveivi (2011)
Ladyboy (2011)
Gran Canaria (2013)
Isoveli (2013)
Tangosta kiinni (2014)
Missä on jatkot (2014)
Yön sudet (2015)
Mannerheim (2017)
Tinderella (2018)
Yksi totuus - Hedelmäpommi, feat, Frederik (2019)

# Kokoelmat 

Parhaat päältä (1975)
28 parasta (1982)
Pelkkää rautaa (1983)
2 alkuperäistä Tsingis Khan ja Kolmekymppinen (1991)
20 suosikkia – Tsingis Khan (1996)
20 suosikkia – Rensselit pykälään (1997)
30 hittiä! - Live (1999)
Kovimmat hitit (2000, myynyt kultaa)
20 suosikkia – Se jokin sinulla on (2002)
Tuu jo tangoon - 35 vuotta rautaista Reetua (2004)
Nostalgia (2006)
Tähtisarja - 30 suosikkia (2006)
Tulin näin ja voitin, Kolmekymppinen (2009)
Finnhits 2012 kiertue (2012, myynyt platinaa)
MatsoRakkautta (2012)

# Lähteet 

# Aiheesta muualla 

Frederikin kotisivut.
Frederikin diskografia Veikko Tiiton sivuilla
Henkilökuva Frederikistä Populaarimusiikin museossa.
Frederikin laulutuotanto Suomen äänitearkistossa
Frederik | Satumaa | yle.fi
Frederik Last.fm-sivustolla (englanniksi)
Frederik Internet Movie Databasessa (IMDb.com) (englanniksi)
Ilkka Sysimetsä lauluntekijänä - Fono.fi
