
## The Ecstasy of Gold

The Ecstasy of Gold on Ennio Morriconen vuonna 1966 säveltämä kappale Sergio Leonen elokuvaan Hyvät, pahat ja rumat ja sen saman nimiselle soundtrackille. Kappale soi kohdassa, jossa Eli Wallachin esittämä Tuco etsii hautausmaalta hautaa, joka sisältää 200 000 dollaria kultakolikoita. Kappaletta on käytetty monissa muissa yhteyksissä ja siitä on tehty useita covereita.
Yhdysvaltalainen metallimusiikkia soittava Metallica on käyttänyt kappaletta vuodesta 1983 lähtien keikkojensa introna. Kappaleesta on tehty uusi versio Metallican ja Michael Kamenin johtaman San Franciscon sinfoniaorkesterin yhteistyössä albumille S&M vuonna 1999. Metallica on vuonna 2007 tehnyt instrumentaaliversion kunnianosoituksena albumille We All Love Ennio Morricone.
Maailman arvostetuimpiin sellisteihin kuuluva Yo-Yo Ma soittaa kappaleen albumillaan Yo-Yo Ma Plays Ennio Morricone.

# Lähteet 

# Aiheesta muualla 

McDonald, Steven: The Good, the Bad and the Ugly allmusic. (englanniksi)
