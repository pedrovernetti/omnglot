
## Jytte Abildstrøm

Jytte Laila Zabell Abildstrøm Mygind (født 25. marts 1934 i København) er en dansk skuespillerinde og teaterleder. Hun har været teaterdirektør for Riddersalen siden 1970.
Abildstrøm er datter af varemægler Harry Abildstrøm (1904-2002) og hustru „Kylle“ Marguerithe Betsy Malany Esther født Andersen (1905-1995). Jytte Abildstrøms mellemnavn Zabell stammer fra hendes farfader, som var tysk jøde – og familien levede under besættelsen i frygt for, at tyskerne skulle opdage deres etniske jødiske afstamning.Jytte Abildstrøm har i starten af sin karriere spillet med i mange revyer, bl.a. Cirkusrevyen. Sidenhen lavede hun børneteater, specielt dukketeater. Senere medvirkede hun også i crazyprogrammerne om Tyllefyllebølleby banegård. Hun blev i 1961 gift med Søren Mygind, med hvem hun fik sønnerne Lars Mygind og Peter Mygind, som i dag også er skuespiller. Hun spillede moderen (Norma) i børneserien Sonja fra Saxogade. Senere medvirkede hun i filmen Flyvende farmor.
Hun er meget konsekvent i sine holdninger til økologi. Hendes kolonihavehus har solfanger og komposttoilet. I forbindelse med Riddersalen har hun opbygget byøkologisk forum, som arbejder med formidling og forskning angående økologi.
1990 blev hun Ridder af Dannebrog. Hun modtog i maj 2010 Bikubens Hæderspris ved Årets Reumert-uddelingen.

# Film og TV 

# Bibliografi 

1998 – Jytte Abildstrøms Dukketeater, Gyldendal Forlag
2003 – Mor som pige, J. Abildstrøm & I. Danielsen

# Referencer 

# Kilder 

Jytte Abildstrøm i Dansk Biografisk Leksikons 3. udgave (1979-84) og i den Store Danske Encyklopædi, forfattet af J. Wiingaard og M. HardingJytte Abildstrøm i Dansk Kvindebiografisk Leksikon, forfattet af S. Jarl på Kvinfo.dk

# Eksterne henvisninger 

Jytte Abildstrøms hjemmeside
Jytte Abildstrøm på danskfilmogteater.dk
Jytte Abildstrøm på Bibliografi.dk

Jytte Abildstrøm på Internet Movie Database (engelsk)
Jytte Abildstrøm på Filmdatabasen 
Jytte Abildstrøm på danskefilm.dk
Jytte Abildstrøm på danskfilmogtv.dk
Jytte Abildstrøm på Scope
Jytte Abildstrøm på AlloCiné (fransk)
Jytte Abildstrøm hos danskefilmstemmer.dk
