
## Natalia (kappale)

Natalia on Kaj Chydeniuksen Elvi Sinervon runoon säveltämä poliittinen laulu vuodelta 1970. Chydenius sävelsi runon Pekka Milonoffin ohjaamaan, Elvi Sinervosta kertovaan teatteriesitykseen Isänmaalle vaaralliset henkilöt. Laulun levytti lauluyhtye Agit-Prop paria vuotta myöhemmin 1972. Laulu alkaa sanoilla ”Maa vieras on ja kylmä kevät sen...”Runoilija Elvi Sinervo kirjoitti Natalia-runon sellitoveristaan istuessaan jatkosodan aikana poliittisena vankina Hämeenlinnan vankilassa. Tämä oli vakoilusta tuomittu venäläissukuinen Suomen kansalainen Natalia Tusula-Vereschjagin (1902–1974), joka oli asunut Ukrainassa nelisen vuotta. Miska Rantanen tutki naisen taustoja laajaan artikkeliin, joka julkaistiin Helsingin Sanomien sunnuntaisivuilla 12.12.2004.

# Lähteet 

# Aiheesta muualla 

Q-teatterin kuoro esittää ”Natalian”, Ylen Elävä arkisto
