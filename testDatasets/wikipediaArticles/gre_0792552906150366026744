
## Μίρκο Τομασόνι

O Μίρκο Τομασόνι (Mirko Tomassoni, 1969-) είναι ένας από τους δύο Κυβερνώντες Διοικητές στον Άγιο Μαρίνο. Ανέλαβε Κυβερνών Διοικητής μαζί με τον Λούκα Σαντολίνι την 1η Οκτωβρίου 2018, για περίοδο 6 μηνών Προηγουμένως, υπηρέτησε ξανά στο αξίωμα αυτό, μαζί με τον Αλμπέρτο Σέλβα από το 2007 ως το 2008. 

# Βιογραφικά στοιχεία 

Γεννήθηκε στις 24 Απριλίου 1969. Το 1999 τραυματίστηκε σε τροχαίο ατύχημα και έκτοτε κυκλοφορεί σε αναπηρικό αμαξίδιο. Εξελέγη τρεις φορές στο τοπικό συμβούλιο και στη συνέχεια στο Μέγα και Γενικό Συμβούλιο.
Τον Ιούνιο του 2006 εξελέγη βουλευτής στο Μέγα και Γενικό Συμβούλιο ως ανεξάρτητος στη λίστα του Κόμματος των Σοσιαλιστών και Δημοκρατών. Με την εκλογή του ως Κυβερνών Διοικητής έγινε το πρώτο ΑΜΕΑ που εξελέγη στη θέση αυτή. Με βάση τους νόμους του Αγίου Μαρίνου, έπειτα από τη λήξη της θητείας του, επέστρεψε στην πολιτική ζωή. Συνέγραψε το βιβλίο Βολιβία 2013 που εκδόθηκε στις 19 Μαρτίου 2014. Τον Οκτώβριο του 2018 διορίστηκε ξανά Κυβερνών-Διοικητής, για το εξάμηνο ως τον Απρίλιο του 2019.

# Παραπομπές 

# Εξωτερικοί σύνδεσμοι 

Προσωπικός ιστότοπος
