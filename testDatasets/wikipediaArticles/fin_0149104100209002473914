
## Mercedes-Benz S-sarja (W116)

Mercedes-Benz S-sarja ("S"-kirjain tulee saksan kielen sanasta "Sonderklasse", erikoisluokka) on Mercedes-Benz -henkilöautomalliston suurin ajoneuvoluokka, jota on valmistettu vuodesta 1972 lähtien. S-sarjan malleissa on perinteisesti esitelty paljon omaisuuksia ja varusteita, jotka ovat myöhemmin yleistyneet muissakin autoissa, kuten ABS-jarrut ja vakionopeudensäädin, jotka tulivat S-sarjaan jo 1978.Kaikki mallit on valmistettu Saksassa, Sindelfingenissä. S-sarja on yleistynyt valtionhallinnon käytössä. Mercedes valmistaa S-sarjaa myös panssaroituna Guard- versiona. Jo ensimmäisistä W116-mallin S-sarjalaisista lähes 300 myytiin valtiolliseen käyttöön panssaroituina. Suomen tasavallan presidentin virka-auto on W221 korimallin S-sarjan auto. 

# Mercedes-Benz W116 (1972–1980) 

Ensimmäinen virallisesti S-sarjan MB, W116-mallisarja, tuli markkinoille syksyllä 1972 ja viimeiset autot valmistettiin vuonna 1980. Lopulliseksi valmistusmääräksi tuli 473.035 kappaletta. Vaikka auto oli ulkomitoiltaan edeltäjäänsä W108:a suurempi, olivat sisätilat samankokoiset. W116 on yksi ensimmäisistä autoista, jossa oli saatavilla ABS-jarrut, turvatyyny ja turbodieselmoottori. Mallin pidempiakselivälisen version tyyppinumero on V116. Auton suunnittelija on Friedrich Geiger.

# Mercedes-Benz W126 (1979–1991) 

W126-mallisarja esiteltiin Frankfurtin autonäyttelyssä syksyllä 1979. Esittelyhetkellä auton muotoilu keräsi jonkun verran kritiikkiä, mutta mallista tuli kuitenkin varsin pitkäikäinen. Sitä valmistettiin vuodesta 1979 vuoteen 1991 ja kokonaistuotantomääräksi tuli yli 800.000 kappaletta. Moottorien tilavuus vaihteli 2,6 ja 5,6 litran välillä. Vuonna 1981 esiteltiin myös S-malliin perustuva Coupe-malli SEC, jonka tyyppimalli on C126. Auton suunnittelija on Bruno Sacco.

# Mercedes-Benz W140 (1991–1998) 

Vuodesta 1991 lähtien valmistettu W140-sarja jäi historiaan erittäin suurikokoisena mallina. "Tankkimainen" kori nähtiin Euroopassa hieman negatiivisenakin asiana, mutta muun muassa Aasiassa autosta tuli suosittu. Vuonna 1994 mallimerkinnät muuttuivat muiden Mercedeksien tapaan ja aikaisemmat nimet (esimerkiksi 300SEL ja 500SE) korvattiin S 300 ja S 500 -nimillä.

# Mercedes-Benz W220 (1999–2005) 

W220-mallin valmistus alkoi vuonna 1999. Vastaavaa Coupe-mallia (C215) myytiin nimellä CL. Aikaisemman mallin massiivisuudesta luovuttiin ja auton uusi muotoilu nähtiin alusta alkaen erittäin onnistuneena. Autossa esiteltiin useita uusia teknisiä innovaatioita, kuten Airmatic-ilmajousitus, ilmastoidut istuimet ja tutkaa hyväksikäyttävä vakionopeudensäädin. Vuonna 2002 esiteltiin myös nelivetomalli.

# Mercedes-Benz W221 (2005–2013) 

Edeltäjäänsä kaikilta mitoilta hieman suurempi W221-sukupolvi esiteltiin syksyllä 2005. Muotoilultaan se on moderni ja muun muassa perässä on nähtävissä yhdenmukaisuutta Maybach-mallien kanssa. Brabusselvennä on lisännyt auton tehoja edellisistä 517 hevosvoimasta ja 830 Nm:stä 800 hevosvoimaan ja 1420 Nm:iin. Autoon on asennettu kaksi turboa.

# Mercedes-Benz W222 (2013-) 

Mercedes-Benz W222 on Mercedeksen uusin S-sarjan malli. Sukupolven W221 seuraaja. Euroopassa myydään malleja S 400 Hybrid, S 350 BlueTEC, S 350 BlueTEC Hybrid sekä S 500. 4Matic-nelivetomalli tuli myyntiin marraskuussa 2013. Autosta vamistetaan myös coupé-mallia. 
Vuonna 2015 Mercedes-Benz esitteli vielä yleellisemmän Mercedes-Maybach-mallin.

# Moottorit (W221) 

# Lähteet 

Mercedes-Benz S-sarja

# Viitteet 

