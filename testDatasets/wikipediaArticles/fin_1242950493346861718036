
## William J. Bell

William Joseph Bell (6. maaliskuuta 1927 Chicago – 29. huhtikuuta 2005) oli useiden maailmanlaajuisesti suosittujen saippuaoopperoiden luoja, tuottaja ja käsikirjoittaja.
Suomalaisille Bell tuli parhaiten tunnetuksi huippusuositun Kauniit ja rohkeat -sarjan luojana ja vastaavana tuottajana. Bell loi sarjan yhdessä vaimonsa Lee Phillip Bellin kanssa. William J. ja Lee Phillip Bell saivat kolme lasta, William Bell, Jr., Bradley Bell ja Lauralee Bell. 
Vuonna 1996 William J. Bellin poika Bradley otti Kauniit ja rohkeat -sarjan ohjakset haltuunsa. William J. Bell pysyi Tunteiden ja tuoksujen vastaavana tuottajana ja käsikirjoittajien tarinakonsulttina kuolemaansa, huhtikuuhun 2005, asti. 
Lauralee Bell tunnetaan Tunteita ja tuoksuja -sarjasta, jossa hän on esittänyt Christine ”Cricket” Blairia vuosina 1983–2006 ja vierailevana näyttelijänä vuodesta 2010 eteenpäin.
William J. Bell, Jr:n vaimo Maria Arena Bell puolestaan toimi Tunteiden ja tuoksujen vastaavana tuottajana sekä pääkäsikirjoittajana vuosina 2008–2012. 

# Televisiosarjoja 

Guiding Light (1956–1957)
As The World Turns (1957–1963)
Another World (1964–1965)
Our Private World (1965)
Päivien viemää (Days of Our Lives, 1966–1975)
Tunteita ja tuoksuja (The Young and the Restless, 1973–2005)
Kauniit ja rohkeat (The Bold and the Beautiful, 1987–1996)

# Aiheesta muualla 

William J. Bell Internet Movie Databasessa (IMDb.com) (englanniksi)
