
## Peter Stein Larsen

Peter Stein Larsen (født 11. november 1959 i Aarhus) er dansk forfatter og professor i nordisk litteratur ved Aalborg Universitet. Fra 2002-2011 var han lektor og 1999-2002 adjunkt sammesteds. Han blev dr.phil. på afhandlingen Drømme og dialoger. To poetiske traditioner omkring 2000 i 2010 og ph.d. på afhandlingen Poetologiske problemkredse med udgangspunkt dansk lyrik efter 1980 i 1999, begge ved Aalborg Universitet. Han er cand.phil. i Dansk fra Aarhus Universitet i 1986 og mag.art. i nordisk litteratur fra Københavns Universitet i 1990. Han har været gæsteforsker ved Cornell University i 1998, University of California, Irvine i 2016 og University of California, Berkeley i 2019 og har forelæst ved en lang række universiteter.
Han har været medlem af talrige bedømmelseskommiteer og bestyrelser, bl.a. for Nordisk Råds litteraturpris (2014-16), Forfatterskolens bestyrelse (2016-19), bedømmelseskommitéen for Nordjysk Kulturpris (2015-) og Georg Brandes-Prisens kommité inden for Kritikerlavet (2008-09 og 2012-15). Desuden har han været litteraturanmelder ved Kristeligt Dagblad siden 1994 og gæstelærer på Forfatterskolen i København. Han har været leder af flere større forskningsprojekter og -grupper. Hans forfatterskab omfatter en lang række monografier og artikler om dansk og international litteratur, litteraturkritik og litteraturhistorie.

# Udvalgte publikationer 

Lyriske linjer. Fem tendenser i nyere digtning (2018)
Poesiens ekspansion. Om nordisk samtidslyrik (2015)
Dansk samtidslyrik (red.) (2015)
Lyrik på tværs (red.) (2013)
Nattehimlens poetik. Studier i moderne nordisk lyrik (2011)
Kulturtrafik. Æstetiske udtryk i en global verden (red.) (2011)
Drømme og dialoger. To poetiske traditioner omkring 2000 (2009) Doktordisputats.
Interaktioner. Om kunstarternes produktive mellemværender (red.) (2009)
Stedet (red.)2008
Litterære metamorfoser (red.) (2005)
Modernismens historie (red.) (2003)
Modernistiske outsidere (1998)
Digtets krystal (1997)Han har desuden skrevet over 100 artikler i litteraturvidenskabelige tidsskrifter og antologier samt over 1000 litteraturanmeldelser i aviser

# Referencer 

http://personprofil.aau.dk/108791
https://www.kristeligt-dagblad.dk/kultur/lyrikken-er-altaedende
https://www.kristeligt-dagblad.dk/boganmeldelse/virtoust-skrevet-om-det-20.-%C3%A5rhundredes-lyrik
