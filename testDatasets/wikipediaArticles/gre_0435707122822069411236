
## Λίλια Μπρικ

Η Λίλια Γιούγεβνα Μπρικ (ρωσικά: Лиля Юрьевна Брик, 11 Νοεμβρίου 1891 - 4 Αυγούστου 1978) ήταν Ρωσίδα συγγραφέας και μέλος της υψηλής κοινωνίας, η οποία συνδέθηκε, με σπουδαίους πρωτοπόρους Ρώσους, μεταξύ το 1914 και το 1930. Περισσότερο γνωστή είναι για τον ερωτικό δεσμό που είχε με τον Ρώσο συγγραφέα Βλάντιμιρ Μαγιακόφσκι. Υπήρξε επίσης παντρεμένη και με τον ποιητή, εκδότη, κριτικό λογοτεχνίας Όσιπ Μπρικ. Ήταν η μεγάλη αδελφή της Έλσα Τριολέ. Ο Πάμπλο Νερούδα την ονόμασε «μούσα της ρωσικής avant-garde». Το όνομά της συχνά παίρνει το σχήμα του ακρωνυμίου, ως "Л.Ю." ή "Л.Ю.Б, το οποίο είναι και τα τρία πρώτα γράμματα της ρωσικής λέξης «любовь», που σημαίνει αγάπη..Η Λίλια γεννήθηκε ως Κάγκαν. Η οικογένεια της ήταν εβραϊκής καταγωγής και ήταν αρκετά πλούσια. Ο πατέρας της ήταν δικηγόρος και δάσκαλος μουσικής στη Μόσχα. Τόσο αυτή όσο και η αδελφή της έλαβα άριστη εκπαίδευση, ενώ έμαθαν γαλλικά και γερμανικά άπταιστα, καθώς και πιάνο. Η Λίλια αποφοίτησε αργότερα από το Πανεπιστήμιο Αρχιτεκτονικής της Μόσχας. Αργότερα, γνωρίζει τον Μαγιακόφσκι, όπου διατηρούν ερωτική σχέση από το 1917 έως και το 1923. Όταν το 1930 ο Μαγιακόφσκι, αυτοκτονεί πολλοί σπεύδουν να κατηγορήσουν τη Λίλια και το πάθος του για αυτήν για την αυτοκτονία. Η ίδια όμως το αρνείται, συμπληρώνοντας ότι όσο ήτανε μαζί αποπειράθηκε δύο φορές να αυτοκτονήσει, σώζοντάς τον και τις δύο. Η φιλία τους κράτησε και μετά τον χωρισμό τους.
Σε ηλικία 87 ετών, το 1978, κι ενώ είχε μία σοβαρή ασθένεια αυτοκτόνησε κι εκείνη, αφήνοντας πίσω πολλά χειρόγραφα και γλυπτά. Κατά τη διάρκεια της ζωή της, τόσο αυτή όσο και ο σύζυγός της Όσιπ, λέγεται ότι είχαν σχέση με το Λαϊκό Κομισαριάτο Εσωτερικών Υποθέσεων και τη μυστική υπηρεσία РСФСР. Αλλά τίποτε δεν έχει επιβεβαιωθεί, παρά μονάχα υπάρχουν υποθέσεις. Κατά τη διάρκεια της ζωής της, πολλοί την ονόμασα άπληστη και άλλοι αλτρουΐστρια. Η δεύτερη άποψη φαίνεται να υπερνικά καθώς βοήθησε πάρα πολλούς ταλαντούχους καλλιτέχνες στο ξεκίνημα της καριέρας τους, μεταξύ αυτών οι: Σεργκέι Αϊζενστάιν, Λεβ Κουλέσωφ, Μπορίς Παστερνάκ, Καζιμίρ Μαλέβιτς, Σεργκέι Παρατζάνωφ, Μάγια Πλισέτσκαγια, Αντρέι Βοζνεσένσκι και Πάμπλο Πικάσο.

# Εργογραφία 

"Щен" (The Pup)
"С Маяковским" (Με τον Μαγιακόφσκι)
"Пристрастные рассказы" (Passionate Stories)
Letters between Lilya and Elsa, 1920s-1970

# Γκαλερί 

 
 

# Παραπομπές 

# Εξωτερικοί σύνδεσμοι 

Memoirs of Inna Gens, L.Yu.B.'s stepdaughter
Unfavorable article
book review "The Riddle and the Magic of Lilya Brik" by Arkady Vaksberg
Lilya Brik's lipstick portraits by Lena Hades
Lily Brik στην IMDb
