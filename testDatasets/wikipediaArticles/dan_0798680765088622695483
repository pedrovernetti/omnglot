
## Østrupgård (Kirkerup Sogn)

For alternative betydninger, se Østrupgård. (Se også artikler, som begynder med Østrupgård)Østrupgård pr. Veksø er en gammel hovedgård, Store Valbyvej 276 i Kirkerup Sogn, oprindeligt i Sømme Herred, Roskilde Amt, nu i Roskilde Kommune på Sjælland. Den var i et længere tidsrum ejet af slægten Falsen.
Østrupgårds hovedbygning er opført i 1819 og er restaureret og moderniseret, senest i 2001. Bygningen, der i 1959 blev fredet i klasse B (klasserne bortfaldet i 1980), ligger nord og vest for haven. Bygningen er opført i ét stokværk, over høj kælder, med gennemgående frontspids og tag dels af kobber, dels af tegl.
Der hører to nyere lader til anlægget, fra henholdsvis 1987 og 2001.
