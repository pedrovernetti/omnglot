
## Nizjneudinsk

Nizjneudinsk (russisk: Нижнеудинск, tr. Nizjneudinsk) er en by i Irkutsk oblast, Sibiriske føderale distrikt i Den Russiske Føderation omkring 520 kilometer nordvest for oblastens administrative center, Irkutsk. Byen har 33.918(2018) indbyggere og blev grundlagt i 1648. Nizjneudinsk ligger ved Den transsibiriske jernbane, 4.678 km. fra Moskva.
Nizjneudinsk fik bystatus i 1783.

# Historie 

Landsbyen blev grundlagt i 1648 af kosakker under navnet Pokrovskij. I 1649 blev der bygget en mindre ostrog, og i 1664 en ny og større befæstning, der blev omdøbt til Udinskij ostrozjek. I 1763 fik landsbyen bystatus og sit nuværende navn. Navnet refererer til floden Tjuna, også kaldt Uda; Nizjne- betyder nedre, i modsætning til Verkhneudinsk (nu Ulan-Ude), ved udmundingen af Udafloden i Selenga; Verkhne- betyder øvre.
I lang tid var Nizhnyudinsk et vigtigt regionalt handelscenter for guld og produkter fra jagt og husdyr.

# Indbyggerudvikling 

Note: Data fra folketællinger

# Seværdigheder 

Nizjneudinsk har bevaret en række bygninger fra 1800-tallet, heriblandt Sankt Nikolaus kirken (Никольская церковь tr. Nikolskaja tserkov).
Byen ligger ved floden Tjuna, 20 km fra byen er det 20 meter høje Ukovskij-vandfald og 75 km op ad Ude findes Nizjneudinskije hulerne. Omkring byen lever en af de mindste etniske grupper i Rusland, Tofalarene.

# Referencer 

# Eksterne henvisninger 

Byhjemmeside (russisk)
Nizjneudinsk på mojgorod.ru (russisk)
