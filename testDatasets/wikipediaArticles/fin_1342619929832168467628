
## Henri Matisse

Henri Émile Benoît Matisse (31. joulukuuta 1869 Le Cateau-Cambrésis, Nord – 3. marraskuuta 1954 Nizza, Alpes-Maritimes) oli ranskalainen taidemaalari. Vuodesta 1904 hän oli fauvismin nimellä tunnetun ekspressionistisen suunnan johtohahmo.Matisse kehitti värikylläisen, koristeellisen ja sommittelua korostavan maalaustyylin. Hänen teoksissaan näkyvää on kukoistava ja rikas väritys.

# Elämä 

Matisse syntyi Le Cateau-Cambrésissa Pohjois-Ranskassa. Hän aloitti oikeustieteen opinnot, mutta innostui maalausharrastuksesta maatessaan leikkauksen jälkeen vuoteenomana vuonna 1890. Hän vaihtoi lakikirjat taideopintoihin, ensin Académie Julianissa ja sitten Gustave Moreaun oppilaana École des Beaux-Artsissa. Matissen varhaisissa töissä näkyy impressionistien vaikutus. Hänen nuoruusvuosiensa sankareita olivat Eduard Manet ja Paul Cézanne.Vuoden 1904 paikkeilla Matisse tutustui pointillismiin, etenkin Georges Seuratin ja Paul Signacin töihin. Hän vietti aikaa Ranskan eteläosassa maalaamassa, ja siellä hänen värinkäyttönsä muuttui rohkeammaksi. Vuosina 1905–1906 Matissen teokset yhdessä André Derainin, Georges Rouaultin ja Maurice de Vlaminckin kanssa Syyssalongissa (Salon d’Automne) ja Salon des Indépendantsissä herättivät keskustelua. Ryhmää kutsuttiin pilkkanimellä Les fauves eli Pedot.1910-luvun alussa Matisse matkusteli ulkomailla (Saksassa, Venäjällä ja Marokossa). Vuonna 1918 hän järjesti yhteisnäyttelyn Pablo Picasson kanssa. 1920-luvulla hän suunnitteli puvut ja lavasteet Djagilevin baletille.Toisen maailmansodan aikana Matisse asui Etelä-Ranskassa. Hän oli sairaana ja teki siksi pienikokoisia töitä, mm. kirjankuvituksia. Sodan jälkeen hän pääsi toteuttamaan suurempia teoksia. Kuuluisia tämän ajan teoksia on Vencen kappeli (1951), jonka arkkitehtuuri, lasimaalaukset ja sisustus ovat kokonaan Matissen käsialaa. Viimeinen suurikokoinen maalaus on vuonna 1948 maalattu punasävyinen sisäkuva. Matisse kuoli vuonna 1954.

# Teoksia 

Tanssi 1909 ja 1910
Odaliski-maalaukset

# Lähteet 

# Kirjallisuutta 

Barr, Alfred Hamilton: Matisse: His Art and His Public. Museum of modern art, 1951. 
Blum, Shirley Neilsen: Henri Matisse: Rooms with a View. The Monacelli Press, 2010. ISBN 978-1580932950. 
Duhême, Jacqueline: Petite main chez Henri Matisse. Editions Gallimard, 2009. ISBN 9782070620470. 
Finsen, Hanne: Matisse, Rouveyre: correspondance. Flammarion, 2001. ISBN 9782080101839. 
Flam, Jack: Matisse and Picasso: The Story of Their Rivalry and Friendship. Basic Books, 2008. ISBN 9780786723836. 
Flam, Jack D.: Matisse on Art. University of California Press, 1995. ISBN 9780520200326. 
Gowing, Lawrence: Matisse. Thames and Hudson, 1979. ISBN 9780500181713. 
Müller, Karin: Métamorphoses de Matisse: Roman d'une vie. Editions Guéna-Barley, 2013. ISBN 9782919058068. 
Percheron, René & Brouder, Christian: Matisse: de la couleur à l'architecture. Citadelles & Mazenod, 2002. ISBN 978-2850881824. 
Russell, John: The World of Matisse: 1869–1954. Time Life Books, 1969. 
Russell, John: Matisse: Father and Son. Harry N. Abrams, 2001. ISBN 9780810929913. 
Spurling, Hilary: The Unknown Matisse: A Life of Henri Matisse: The Early Years, 1869–1908. University of California Press, 2001. ISBN 9780520222038. 
Spurling, Hilary: Matisse the Master: A Life of Henri Matisse, the Conquest of Colour, 1909–1954. Knopf, 2005. ISBN 9780679434290. 
Wright, Alastair: Matisse and the Subject of Modernism. Princeton University Press, 2006. ISBN 9780691119472. 

# Aiheesta muualla 

 Kuvia tai muita tiedostoja aiheesta Henri Matisse Wikimedia CommonsissaHenri Matisse Biography Henri Matisse – Biography, Artworks, and Quotes. Viitattu 3.11.2018 (englanniksi). 
Henri Matisse – French Painter, Draftsman, and Collagist TheArtStory. Viitattu 3.11.2018 (englanniksi). 
McMullen, Roy Donald: Henri Matisse Encyclopædia Britannica. 30.10.2018. Viitattu 3.11.2018 (englanniksi). 
Henri Matisse, French, 1869–1954 MoMA. Viitattu 3.11.2018 (englanniksi). 
White, Kathleen: 21 Facts About Henri Matisse Sothebys.com. 13.6.2018. Viitattu 3.11.2018 (englanniksi).
