
## Kiikelinpuisto

Kiikelinpuisto Oulun kaupungin Pokkisen kaupunginosan Kiikelin ja Elban saarten alueella sijaitseva puisto, joka valittiin Vuoden ympäristörakenteeksi vuonna 2002.
Puisto suunniteltiin Kiikelin asuinalueen, mutta myös Oulujoen suiston yhteyteen ja Oulun kauppatorin välittömään läheisyyteen. Puistoalueen vieressä on vierasvenesatama. Laajan nurmikkoalueen ohella puiston rakenteisiin ja ilmeeseen kuuluvat hiekkapoukama, kivireunustetut hiekkatuhka- sekä lankkukäytävät, leikkipaikka puisine porsaineen, puusta tehty lava, sillat, kiviset polkuaskelmat, Kokkoluoto- ja Ahvenpaikka -nimiset luodot sekä puistoa monelta suunnalta ympäröivä Perämeren maisema. Puistossa kasvaa koivujen, halavien, tervaleppien ja raitojen ohella tyrni- ja hietikkopajupensaita sekä alueelle luontaisia ja harvinaisempiakin ruohovartisia kasveja kuten heinää, luhtasaraa ja rantavehnää.

# Lähteet 

# Aiheesta muualla 

Suistopuisto ja kaupunkiaukio. Kaleva 15.6.2002(Viitattu 5.4.2016)
