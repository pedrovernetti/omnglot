
## Γκωτιέ Β΄ ντ'Αβέν

Ο Γκωτιέ ή Βάλτερ Β΄ της Αβέν (γαλλ. Gautier, γερμ. Walter II d'Avesnes, 1170 - 1244) από τον Οίκο του Αβέν ήταν κύριος της Αβέν, του Λεζ-αν-Αινώ, του Κοντέ και της Γκιζ, και μέσω του γάμου του με την Μαργαρίτα του Μπλουά κόμης του Μπλουά και της Σαρτρ, ήταν γιος του Ιακώβου Α΄ κυρίου του Αβέν και της Αδέλας του Γκιζ. Ο Βάλτερ πολέμησε στο πλευρό του Φερδινάνδου, κόμη της Φλάνδρας στην μάχη του Μπουβίν (1214) και στην συνέχεια αναχώρησε για τους Αγίους Τόπους. Συνελήφθη αιχμάλωτος, απελευθερώθηκε ύστερα από τα λύτρα που πλήρωσαν οι Ναΐτες Ιππότες και στην συνέχεια βοήθησε στην κατασκευή του κάστρου του Πιλγκρίμ (1218), δωρίζοντας για αυτήν περίπου 1000 Σαρακηνά μπεζάντια. 
Με τα έσοδα που είχε από τα εδάφη του Γκιζ, μπόρεσε να ενισχύσει όλα τα κάστρα του. Έκτισε επιπλέον ένα μεγάλο κάστρο, προκειμένου να ελέγξει τον δρόμο προς την κομητεία του Αινώ. 

# Οικογένεια 

Με την σύζυγό του Μαργαρίτα κόμισσα του Μπλουά, κόρη του Θεοβάλδου Ε΄ κόμη του Μπλουά απέκτησε:
Μαρία 1200-1241, κόμισσα του Μπλουά, παντρεύτηκε τον Ούγο Ε΄ των Σατιγιόν κόμη του Σαιν-Πολ.
Ισαβέλλα, παντρεύτηκε τον Ιωάννη κύριο του Ουαζύ & Μοντρέιγ.

# Παραπομπές 

# Πηγές 

F. Raymond, Histoire populaire illustree de la Champagne du Barrois et de la Brie, Vol. I, (Librairie Historique des Provinces, 1903)
Hugh Kennedy, Crusader Castles, (Cambridge University Press, 2001)
Jaroslav Folda, Crusader Art in the Holy Land, From the Third Crusade to the Fall of Acre, (Cambridge University Press, 2005)
Henri Platelle, Presence de l'au-dela: une vision medievale du monde, 284.
