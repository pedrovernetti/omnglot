
## Μητροπολίτης Ιωαννίνων Μάξιμος Παπαγιάννης

Ο Μητροπολίτης Ιωαννίνων Μάξιμος Παπαγιάννης (γεν. 1968) είναι Έλληνας Επίσκοπος της Εκκλησίας της Ελλάδος.

# Βιογραφικά Στοιχεία 

Ο Μητροπολίτης Μάξιμος (κατά κόσμον Βασίλειος) γεννήθηκε στο Λεβερκούζεν της Γερμανίας το 1968.
Σπούδασε θεολογία (Πτυχίο Θεολογίας και Μεταπτυχιακό) στην Ελλάδα, ενώ μετά το πέρας των σπουδών της το 1988 επέστρεψε στη Γερμανία και διορίστηκε στον Ορθόδοξο Ναό της Στουτγκάρδης. Κατά τη διάρκεια της παραμονής του στην Γερμανία μετείχε σε ειδικά προγράμματα για μετανάστες, ενώ παράλληλα είχε αναπτύξει σπουδαίο έργο γύρω από τα προβλήματα τα οποία αντιμετωπίζουν οι μετανάστες, συνεργαζόμενος με τις διάφορες δημοτικές αρχές, βουλευτές και ανθρώπους του ακαδημαϊκού χώρου.
Το 2008 επιστρέφει στην Ελλάδα και εγκαθίσταται στην Αθήνα όπου και αναλαμβάνει καθήκοντα Ιεροκήρυκα της Ιεράς Αρχιεπισκοπής Αθηνών. Έναν χρόνο αργότερα αναλαμβάνει προϊστάμενος εφημέριος του Ιερού Ναού Αγίου Παντελεήμωνος της Οδού Αχαρνών στο κέντρο της Αθήνας. Το 2011, με απόφαση του Αρχιεπισκόπου Αθηνών κ. Ιερωνύμου τοποθετήθηκε Πρωτοσύγκελος της Ιεράς Αρχιεπισκοπής Αθηνών, θέση την οποία διατήρησε έως την εκλογή του ως Επίσκοπο.
Στις 25 Ιουνίου 2014, εξελέγη Μητροπολίτης Ιωαννίνων, υπέρτιμος και έξαρχος πάσης Ηπείρου και Κερκύρας, από την Ιεραρχία της Εκκλησίας της Ελλάδος, λαμβάνοντας στο τριπρόσωπο 50 ψήφους προτίμησης ενώ στον δεύτερο και τελικό γύρο ψηφοφορίας έλαβε 46 ψήφους. Η εις Επίσκοπο χειροτονία του πραγματοποιήθηκε στις 28 Ιουνίου 2014 στον Ιερό Ναό Αγίου Παντελεήμωνος Αχαρνών. Τη χειροτονία τέλεσε ο Αρχιεπίσκοπος Αθηνών και πάσης Ελλάδος Ιερώνυμος Β' συλλειτουργούντων πολλών Μητροπολιτών. Στην χειροτονία παρευρέθηκαν πλήθος κλήρου και λαού τόσο από την Αθήνα όσο και από τα Ιωάννινα.

# Παραπομπές 

