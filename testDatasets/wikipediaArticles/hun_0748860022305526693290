
## Bath

Bath (Bath Spa), (magyarul: fürdő) egy Anglia délnyugati részén található, gyógyfürdőiről nevezetes város, 159 kilométerre nyugatra London központjától és 21 kilométerre délkeletre Bristoltól.
A város az Egyesült Királyság egyetlen természetes melegvizes forrásával büszkélkedhet. A legkorábbi dokumentumok szerint a várost római fürdőként tartották nyilván, de egyes történészek úgy vélik, hogy alapítása ennél korábbra tehető. Bath Shakespeare korában forrásvizének gyógyhatásáról volt ismert és egy az arisztokrácia által sűrűn látogatott kulturális központtá vált. 18. és 19. századbeli népszerűségének köszönhetően a város építészete a rokokó és neoklasszicista stílusok jegyeit hordozza, melynek legjobb példája a Royal Crescent (Királyi Félhold). A várost az UNESCO 1987-ben a világörökség részévé nyilvánította; lakossága 80 000-re tehető.

# Földrajza 

# Fekvés és megközelítés 

Bath körülbelül 25 kilométerre délkeletre található Bristoltól és a bristoli öblötől. Az A4-es úton haladva lehet elérni. Vasútállomása, a Bath Spa, a Great Western Railwayhez kapcsolódik.
Kisebb hajók számára Bristol és a tenger egyaránt megközelíthetők az Avon folyón, mely szintén beletorkollik a Temzébe, és így London felé is biztosítja az utat a hajóforgalomnak. Ez az útvonal hosszú éveken keresztül le volt zárva, de az 1900-as évek vége felé helyreállították és az úgynevezett "narrow boat" (keskeny hajó) tulajdonosai között nagy népszerűségnek örvend.

# Éghajlat 

Bath a mérsékelt égöv alatt található, időjárása lényegesen melegebb, mint más hasonlóan elhelyezkedő területeké. A Golf-áramlatnak köszönhetően a város szintén szárazabb és melegebb, mint az Egyesült Királyság más, északabbra fekvő régiói. A szél nagyrészt délnyugatról fúj és az Észak Atlanti áramlat részét képezi. Az év több mint 50%-ában borult ég tapasztalható. Az időjárási veszélyek nem jelentősek, de erős szelek és áradások előfordulhatnak, főleg a tél folyamán.
2003-ban az évi átlaghőmérséklet 10,3 °C volt, 14,2 és 6,5 °C-os szélsőértékekkel, 1645 óra napsütéssel és 957 milliméter csapadékkal. Az összes mért érték az egyesült királyságbeli átlag felett volt (átlaghőmérséklet 9,5 °C, napsütéses órák száma 1587, csapadék 901,5 milliméter)
A római korban Bath városkája fürdővárosként szerepelt a köztudatban.

# Címer 

Bath címerén két ezüst csík található amik az Avon folyót és a termálvizeket jelképezik. Szent Pál kardja a bathi apátsághoz köthető. A medve és az oroszlán makkokon állnak, amelyek egy ősi, Bladudról szóló, bathi legenda részét idézik fel. A lovagi sisak egy településre utal, míg a korona minden valószínűség szerint Edgardé az egyesített Anglia első királyáé, akit Bathban koronáztak meg 973-ban.

# Politika 

A város jelenlegi parlamenti képviselője a Szabad Demokrata Don Foster, kinek 1992-es megválasztása nagy jelentőséggel bírt, mivel ellenfele, a volt konzervatív képviselő Chris Patten, tagja volt John Major kabinetjének és nagy szerepet játszott kormányának újraválasztásában.

# Építészet 

# Oktatás 

Bathnak két egyeteme van. A The University of Batht 1966-ban alapították, és jelenleg az Egyesült Királyság egyik vezető felsőoktatási intézménye. 14 szakon kiváló minősítést kapott, ami a legjobb a nemzeti mércén.

# Látnivalók 

Apátsági templom
római fürdő
Jane Austen Centrum
Museum of Costume
Building of Bath Museum
Museum of Bath at Work
Postamúzeum
Amerikai Múzeum
Thermae Bath Spa

# Testvérvárosai 

 Aix-en-Provence, Franciaország
 Alkmaar, Hollandia
 Braunschweig, Németország
 Bepu, Japán, (Óita prefektúra)
 Kaposvár, Magyarország

# Városkép 

# Jegyzetek 

# További információk 

Bath – Youth Guide / Információk turistáknak
Bath város az UNESCO Világörökség honlapján (angolul)
