
## Vasta-aurinko

Vasta-aurinko on halomuoto, joka näkyy vasta-aurinkopisteen eli taivaalla aurinkoa vastapäätä samalla korkeudella horisontista olevan kohdan kirkastumana.
Vasta-aurinko syntyy auringon korkeudesta ja jääkiteiden muodosta riippuen joko diffuusien vasta-aurinkokaarten risteyskohdan tai Wegenerin vasta-aurinkokaarten ja horisonttirenkaan risteyskohdan kirkastumana. Vasta-auringon muodostavaa itsenäistä valon reittiä ei tunneta, mutta kaikkea ilmiöstä ei välttämättä tiedetä simulaatioidenkaan perusteella. Vasta-auringosta ilman vasta-aurinkokaaria ei kuitenkaan ole vakuuttavia valokuvia.Vasta-auringon voi Suomessa havaita yläpilvissä keskimäärin 0,4 kertaa vuodessa, jääsumuissa noin kerran vuodessa.

# Katso myös 

Haloilmiö
120 asteen sivuauringot
Sinijuova

# Lähteet 

