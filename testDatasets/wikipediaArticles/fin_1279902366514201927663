
## Anniina Tarasova

Anniina Tarasova, oikealta nimeltään Anniina Tchernych (s. 20. syyskuuta 1985) on suomalainen kirjailija. Hänen esikoisromaaninsa Venäläiset tilikirjani ilmestyi helmikuussa 2018.
Tarasova opiskeli sosiologiaa Turun yliopistossa ja kauppatieteitä Aalto-yliopistossa. Kauppatieteiden gradussaan hän tutki ekspatriaatin työarkea Venäjällä. Hän toimi kasvuyrityksen toimitusjohtajana, ennen kuin ryhtyi päätoimisesti kirjoittamaan. Esikoiskirjan syntymiseen kului kuitenkin seitsemän vuotta. Tarasovan juuret ovat Hämeessä, Karjalassaselvennä ja Pietarissa. Nykyään hän asuu Helsingin Kruununhaassa. Venäjä ja erityisesti Pietari tulivat Tarasovalle tutuksi kuitenkin vasta aikuisiällä hänen asuttuaan siellä puolitoista vuotta.

# Venäläiset tilikirjani 

Venäläiset tilikirjani on romaani, joka yhdistelee dekkarien ja chick litin piirteitä. Kirjan päähenkilö Reija Wren saa elämänsä tilaisuuden, kun hänet lähetetään Pietariin tekemään konsernin sisäistä tarkastusta. Koska Reija isä toimi konsernin hallituksen puheenjohtajan, Reija tuntee jääneensä hänen ammatilliseen varjoonsa. Reija siis lähtee Pietariin skumpanhuuruiseen ekspatriaattien arkeen jättäen sympaattisen ja turvallisuudenhakuisen Veli-Pekan suunnittelemaan häitä. Reijan tutkimusten edistyessä hän kuitenkin löytää asioita, joita joku ei olisi halunnut löydettävän, ja komennus muuttuu vaaralliseksi eikä Reija enää tiedä kehen luottaa.
Romaanin on kustantanut Gummerus.

# Lähteet 

