
## Sergei Kirmasov

Sergei Stanislavovitš Kirmasov (ven. Сергей Станиславович Кирмасов; s. 25. maaliskuuta 1970 Mtsensk) on venäläinen yleisurheilija, joka kilpaili moukarinheitossa. Hän edusti nuorempana Neuvostoliittoa.Kirmasov sai nuorten EM-kisoissa 1989 kultaa ja voitti aikuisten maansa mestaruuden ensi kertaa vuonna 1992. Hän voitti Venäjän-mestaruuden myös vuosina 1998 ja 2001. Kirmasov oli mukana MM-kisoissa 2001 ja 2003 sekä vuoden 2004 olympialaisissa, mutta putosi joka kerralla karsinnassa.Kirmasovin ennätys moukarinheitossa on 82,62 metriä, jonka hän heitti Brjanskissa 1998.

# Lähteet 

