
## Dialafara

Dialafara on maalaiskunta ja sen keskuskylä Kayesin alueen Kéniéban piirissä Malissa. Se sijaitsee piirin pohjoisosassa 85 kilometriä Kéniébasta pohjoiseen. Kunnassa on 18 000 ja keskuskylässä 1 500 asukasta (vuonna 2009).
Dialafaran kunta rajoittuu luoteessa Kayesin piirin Sadiolan, koillisessa Bafoulabén piirin Gounfanin ja Niambian ja kaakossa Kéniéban piirin Sitakillyn ja Kassaman kuntiin sekä lounaassa Senegaliin. Maisemaa leimaa tasangon yläpuolella kohoava Tambaouran kalliorinne. Senegalin rajalla virtaa Faléméjoki.Kuntaan kuuluu 34 kylää. Asukkaat ovat mandinkoja, fulbeja ja bambaroita.
Dialafaran kautta kulkee Kéniéban ja Kayesin välinen maantie. Seudun pääelinkeinot ovat maanviljely, karjanhoito ja kullankaivuu. Tärkeimmät viljelykasvit ovat durra, fonio, maapähkinä ja maissi. Kotieläimiä ovat naudat, lampaat, vuohet, aasit, hevoset ja siipikarja. Lisäksi harjoitetaan kalastusta, käsityöammatteja ja kaupankäyntiä.Palveluihin kuuluu joukko kouluja ja kaksi terveyskeskusta. Vesihuolto käsittää kaivoja ja porakaivoja. Viidessä kylässä on sähköverkot.

# Lähteet 

