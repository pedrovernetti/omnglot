
## Νατάσα Χατζιδάκι

Η Νατάσα Χατζιδάκι (1946-2017) ήταν Ελληνίδα ποιήτρια και λογοτέχνης.

# Βιογραφικά στοιχεία 

Γεννήθηκε το 1946 στο Ρέθυμνο και το 1964 μετακόμισε στην Αθήνα. Εκεί σπούδασε δημοσιογραφία. Την περίοδο της Δικτατορίας μετακόμισε στο Λονδίνο και σπούδασε αγγλική λογοτεχνία. Έμεινε εκεί για πέντε χρόνια μαζί με τον σύζυγό της Μιχάλη Μήτρα και συνεργάστηκε με το BBC. Επιστρέφοντας στην Ελλάδα συνεργάστηκε με τα λογοτεχνικά περιοδικά Πρόσωπα, Σήμα και Ρεύματα, ενώ παρουσίαζε εκπομπές λόγου στο Πρώτο και στο Τρίτο Πρόγραμμα της Ελληνικής Ραδιοφωνίας και την ΕΤ1. Υπήρξε ένα από τα ιδρυτικά μέλη της Εταιρείας Συγγραφέων. Στο τέλος της ζωής της ταλαιπωρούνταν από προβλήματα υγείας και απεβίωσε στις 24 Ιανουαρίου 2017 στην Αθήνα, ενώ τάφηκε στο Ρέθυμνο.

# Συγγραφικό έργο 

Η Νατάσα Χατζιδάκι εξέδωσε πέντε αυτόνομες ποιητικές συλλογές και μια συγκεντρωτική καθώς και τρια πεζογραφικά έργα. Μερικά από τα ποιήματα της μεταφράστηκαν στα αγγλικά και τα γαλλικά. Ακόμη, έχει παρουσιάσει οπτικά ποιήματα σε ομαδικές εκθέσεις, ενώ συμμετείχε σε διεθνή φεστιβάλ ποίησης σε ευρωπαϊκές χώρες (Ιταλία, Γαλλία, Αγγλία, Ισπανία).Ανήκε στην Γενιά του '70 και το έργο της επηρεάστηκε από τους ποιητές Βασίλη Στεριάδη, Λευτέρη Πούλιο και Γιάννη Πατίλη.

# Ποιητικές συλλογές 

Στις εξόδους των πόλεων, Περγαμηνή, 1971.
Ακρυλικά, Πολυπλάνο, 1976.
Δυσαρέσκεια, Πλέθρον, 1984.
Αλλοι, Κέδρος, 1990.
Βαθυέρυθρο, Νέο Επίπεδο, 2005.
Αδηλος αναπνοή: Ποιήματα 1971-1990, Ύψιλον, 2008.

# Πεζογραφία 

Συνάντησέ την, το βράδυ, νουβέλα, Μικρή Εγνατία, 1979 - (β΄ έκδοση: Πλέθρον, 2009.)
Ιβίσκοι, νάρκισσοι, νουβέλα, Κέδρος, 1985.
Ξένοι στην πόλη, διηγήματα, Κέδρος, 1993.

# Μεταφράσεις 

Ελεωνόρα Κάρριγκτον, Η πέτρινη πόρτα, Αιγόκερως, 1982.

# Παραπομπές 

# Εξωτερικοί σύνδεσμοι 

Η σελίδα της Νατάσας Χατζιδάκι στην ιστοσελίδα της Εταιρείας Συγγραφέων.
