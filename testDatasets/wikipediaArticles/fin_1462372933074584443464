
## Margaret Simpson

Margaret Simpson (s. 31. joulukuuta 1981 Krapa) on ghanalainen seitsenottelija.
Simpson voitti nuorten Afrikan mestaruuden seitsenottelussa vuonna 1999. Samana vuonna hän oli neljäs All Africa Games -kilpailuissa. Hän osallistui 2000 nuorten MM-kisoihin, mutta keskeytti. Edmontonin MM-kisoissa 2001 hän sijoittui kolmanneksitoista seitsenottelussa tuloksella 5748. Seuraavana vuonna hän oli Kansainyhteisön kisoissa kolmas tuloksellaan 5906 ja voitti Afrikan mestaruuden tuloksella 6105. Pariisin MM-kisoissa 2003 hän keskeytti ottelunsa. Vuonna 2004 Simpson voitti Afrikan mestaruuden tuloksella 6154 ja sijoittui Ateenan olympialaisissa yhdeksänneksi tuloksella 6253. Helsingin MM-kisoissa 2005 hän voitti MM-pronssia tuloksella 6375. Osakan MM-kisoissa 2007 hän keskeytti ottelunsa. Vuonna 2010 Simpson voitti Afrikan mestaruuden tuloksella 6031. Seuraavan vuoden Daegun MM-kisoissa hän oli neljästoista tuloksella 6183. Vuonna 2012 Simpson voitti seitsenottelun moniotteluiden Afrikan-mestaruuskilpailuissa ja yleisurheilun Afrikan-mestaruuskilpailuissa hän voitti keihäänheiton.
Margaret Simpsonin seitsenottelun ennätys 6423 pistettä syntyi toukokuussa 2005. Tulos paransi sittemmin ranskalaistuneen Eunice Barberin vajaa yhdeksän vuotta vanhaa Afrikan ennätystä seitsemällä pisteellä.

# Henkilökohtaiset ennätykset 

200 metrin juoksu: 24,38 (2007)
800 metrin juoksu: 2.17,02 (2005)
100 metrin aitajuoksu: 13,41 (2005)
Korkeushyppy: 185 (2005)
Pituushyppy: 632 (2005)
Kuulantyöntö: 13,58 (2012)
Keihäänheitto: 56,36 (2005)
Seitsenottelu: 6423 (2005)

# Lähteet 

Margaret Simpson IAAF:n tietokannassa (englanniksi)
