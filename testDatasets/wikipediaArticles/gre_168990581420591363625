
## 346 Ερμεντάρια

Η Ερμεντάρια (Hermentaria) είναι ένας μεγάλος αστεροειδής της Κύριας Ζώνης Αστεροειδών με απόλυτο μέγεθος (όπως ορίζεται για το Ηλιακό Σύστημα) 7,13. Ανακαλύφθηκε το 1892 από τον Γάλλο αστρονόμο Ωγκύστ Σαρλουά, που παρατηρούσε από τη Νίκαια, και πήρε το όνομά της από το γαλλικό χωρίο Ερμάν (Herment) στην Ωβέρνη.

# Φυσικά χαρακτηριστικά 

Η διάμετρος της Ερμεντάριας υπολογίσθηκε σε 106,5 χιλιόμετρα (από δεδομένα του IRAS), ενώ η μάζα της εκτιμάται σε 1,27 τετράκις εκατομμύριο τόνους για μέση πυκνότητα 2 gr/cm³. O φασματικός τύπος της είναι S (λιθώδης), ενώ το άλβεδό της είναι 0,219 (από δεδομένα του IRAS). Η Ερμεντάρια περιστρέφεται γύρω από τον εαυτό της μία φορά κάθε 19 ώρες και 24,5 λεπτά, μία αρκετά αργή περιστροφή για αστεροειδή. Η μέση θερμοκρασία στην επιφάνειά της εκτιμάται σε 110 περίπου βαθμούς Κελσίου κάτω από το μηδέν.

# Εξωτερικοί σύνδεσμοι 

Τροχιά από το JPL (Java) / Εφημερίδα
