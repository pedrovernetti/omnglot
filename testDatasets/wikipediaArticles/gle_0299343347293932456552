
## Jean-Paul Marat

Idé-eolaí agus tíoránach cruálach le linn Réabhlóide na Fraince ba ea Jean-Paul Marat. Rugadh Marat i mBoudry i bPrionsacht Neuchâtel (atá ina chuid den Eilbhéis anois) ar 24 Bealtaine 1743. Dúnmharaíodh é i bPáras ar 13 Iúil 1793. 

# Saol 

Bhí Marat ina dhochtúir, ina iriseoir agus ina pholaiteoir chomh maith le bheith ina theachta de chuid na Montagnards sa Chomhdháil. Is fada a creideadh gurb eisean a bhí ciontach as ár na bpríosúnach i bPáras a ghríosú. Ach tá athchomhairle déanta ag na staraithe, tríd is tríd. 

# Dúnmharú 

Fuair Marat bás fuilteach de bharr a sháite. Thug Charlotte Corday a bhás le scian as fuil fhuar agus Marat san fholcadán. Ba leor sin chun mairtíreach a dhéanamh de ar feadh tamaill.

# Féach freisin 

Réabhlóid na Fraince (1789)

# Tagairtí 

