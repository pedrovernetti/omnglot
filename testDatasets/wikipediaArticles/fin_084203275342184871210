
## Lapidus

Jens Jacob Lapidus (s. 24. toukokuuta 1974) on ruotsalainen asianajaja ja dekkarikirjailija. Kirjailija käyttää edustamastaan kirjallisuudenlajista nimitystä "Stockholm noir". Teosten tapahtumat sijoittuvat Tukholman alamaailmaan.
Lapidus käyttää esikoisteoksessaan Rahalla saa kovaksikeitettyä tyyliä, joka on saanut vaikutteita sellaisilta amerikkalaisilta kirjailijoilta kuin James Ellroy ja Dennis Lehane, ja hän on kertonut saaneensa aineistoa toimiessaan puolustusasianajajana Sollentunan käräjäoikeudessa. Kielellisiä vaikutteita hän on saanut muun muassa ruotsalaiselta rap-yhtyeeltä The Latin Kingsilta, snobipiireiltä ja kirjailijakollega Jonas Hassen Khemirin kirjoista.Kirjoista Snabba cash on filmattu, ja sen kahden seuraajan kuvaamista valmistellaan.

# Elämä ja ura 

Lapidus vietti lapsuutensa Tukholman Gröndalin kaupunginosassa ja opiskeli juristiksi Tukholmassa ja Lontoossa. Hän on opiskellut lisäksi jonkin verran aatehistoriaa ja viestintätieteitä, kansantaloutta ja käytännöllistä filosofiaa. Valmistututtuaan Lapidus aloitti liikejuristina, mutta on sittemmin siirtynyt asianajajaksi.Asianajaja Lapidus debytoi kirjailijana vuonna 2006 teoksella Snabba cash. Snabba Cash herätti huomiota ja vuoteen 2010 mennessä sitä myytiin 600 000 kappaletta. Seuraava teos, Aldrig fucka upp, ilmestyi vuonna 2008. Trilogian täydensi Livet de luxe vuonna 2010. Vuonna 2010 häneltä ilmestyi myös yhdessä Peter Bergtingin kanssa tehty sarjakuvaromaani Jengisota 145. Sittemmin Lapidukselta on ilmestynyt novellikokoelma ja kaksi romaania. 

# Teokset 

Rahalla saa, suom. Anu Koivunen, Like, 2008, alkuteos: Snabba cash, 2006
Siisti kosto, suom. Anu Koivunen, Like, 2009, alkuteos: Aldrig fucka upp, 2008
Jengisota 145, suom. Anu Koivunen, Like, 2010, alkuteos Gängkrig 145, 2009
Luksuselämää, suom. Jaana Nikula, Like, 2011, alkuteos Livet de luxe, 2010
Ainakin äiti yritti, novellikokoelma, suom. Petri Stenman, Like 2013, alkuteos, Mamma försökte 2012 
Vip-huone, suom. Jaana Nikula, Like, 2014, alkuteos VIP-rummet (2014)
Sthlm delete. (Sthlm delete, 2015). Suomentanut Jaana Nikula. Like, 2015. ISBN 978-952-01-1089-5. 
Top Dog, suom. Sanna Manninen, Like, 2017, alkuteos Top dogg (2017)

# Katso myös 

Rahalla saa (elokuva)

# Lähteet 

# Aiheesta muualla 

Jens Lapidus Liken sivuilla
Jenslapidus.se
