
## Boeing 737

Tο Boeing 737, είναι επιβατηγό αεροσκάφος στενής ατράκτου. Το αεροσκάφος αυτό κατασκευάζεται χωρίς διακοπή από το 1967 στα εργοστάσια της εταιρείας Boeing Commercial Airplanes. Συνολικά υπάρχουν 10.444 τέτοια αεροσκάφη (Δεκέμβριος 2018), τα οποία εκτελούν διάφορα δρομολόγια σε τοπικές και διεθνείς πτήσεις. Ακόμη, το αεροσκάφος αυτό, είναι το δημοφιλέστερο επιβατικό αεροσκάφος μέσων αποστάσεων - στενής ατράκτου στον κόσμο. Με περίπου 4.478 αεροσκάφη να έχουν παραγγελθεί και 9.486 να έχουν παραδοθεί σε αεροπορικές εταιρείες, αποτελεί το πιο διαδεδομένο αεροσκάφος τζετ που έχει βγει ποτέ στην παραγωγή (Ιούνιος 2017). Κάθε στιγμή υπάρχουν περίπου 1.250 αεροσκάφη 737 κάθε τύπου στον αέρα παγκοσμίως. Κατά μέσο όρο, ένα Boeing 737 απογειώνεται κάθε πέντε δευτερόλεπτα.

# Εκδόσεις του 737 

Υπάρχουν τρεις βασικές γενιές του 737, η Original (Αυθεντική), Classic (Κλασσική) και Next-Generation (NG, Επόμενης Γενιάς)

Original: είναι τα 737-100 και -200 (σε παραγωγή από το 1967 μέχρι και το 1988, συνολικά υπάρχουν 1144 τέτοια αεροσκάφη, 30 737-100 και 1114 737-200. Πρόκειται για αεροσκάφη με 115 έως 130 θέσεις Πλέον έχουν αποσυρθεί από την παραγωγή, ενώ από τα 737-200 έχουν απομείνει μόνο 99 λειτουργικά (Ιούλιος 2015), και κανένα 737-100, ενώ τα υπόλοιπα αποσύρθηκαν.)
Classic: τα 737-300, -400 και -500 (σε παραγωγή από το 1983 μέχρι το 2000, συνολικά υπάρχουν 1988 τέτοια αεροσκάφη. Πρόκειται για αεροσκάφη με 149 έως 174 θέσεις. Αποσύρθηκαν από την παραγωγή το 2000, μόλις 17 χρόνια μετά την πρώτη παρουσίασή τους.)
Next Generation (ή 737NG): 737-600, -700, -800 και -900 (Σε παραγωγή από το 1997, συνολικά, υπάρχουν 6,511 τέτοια αεροσκάφη, που είναι τα περισσότερα σε αριθμό Boeing 737. Πρόκειται για αεροσκάφη με 10 έως 132 θέσεις.)Η μεγάλη πλειονότητα των 737 σε χρήση σήμερα είναι μοντέλα από τις γενιές Classic και Next Generation´. 
Όταν αναφέρονται σε διαφορετικά μοντέλα των 737, η Boeing και οι αεροπορικές εταιρείες συγχωνεύουν το μοντέλο (737) και τον κωδικό χωρητικότητας (-300, -900, κλπ.) σε μια μικρότερη μορφή, όπως Β733 (για το 737-300) και Β739 (για το 737-900). Μια εξαίρεση αποτελεί το 737-700, του οποίου η συντομογραφία είναι 73G, ώστε να αποφευχθεί η σύγχυση με τον ίδιο τον κωδικό του αεροσκάφους (737). Άλλες εξαιρέσεις υπάρχουν όταν το αεροσκάφος είναι εφοδιασμένο με επιπρόσθετα πτερύγια, το οποίο και έχει ως αποτέλεσμα τις συντομογραφίες 73W για τα 737-700 και 73H για τα 737-800. Αυτές οι διαφοροποιήσεις στους κωδικούς μπορούν να βρεθούν σε βιβλία δρομολογίων αεροπορικών εταιρειών.
Μερικές εκδόσεις σε διαφορετικές γενιές 737 έχουν ίδιο μήκος η μία με την άλλη και έτσι υπάρχουν μόνο 6 διαφορετικά μήκη ατράκτου (από μικρότερο σε μακρύτερο):

-100
-200, -500, -600
-300, -700
-400
-800
-900

# Τεχνικές Προδιαγραφές 

# Γενικά Χαρακτηριστικά 

Εκπέτασμα πτερύγων:μεταξύ 28,3 m και 34,3 m (36 m για τα αεροσκάφη -700, -800, -900 με επιπλέον πτερύγια)

Μήκος:
28,64 μ. (-100)
30,53 μ. (-200)
33,4 μ. (-300)
36,45 μ. (-400)
31,01 μ. (-500)
31,2 μ. (-600)
33,6 μ. (-700, -700ER)
39,5 μ. (-800)
42,1 μ. (-900, -900ER)Ύψος Ουραίου Πτερυγίου:
12,6 m (-600)
12,5 m (-700, -800, -900, -900ER)Εσωτερικό Πλάτος Καμπίνας:
3,5 m σε όλα τα μοντέλαΕπιλογές Κινητήρων: Δύο κινητήρες τζετ, μεταξύ 64,4 kN και 117,3 kN έκαστος
Pratt & Whitney JT8D (-100, -200)
CFMI CFM56-3 (-300, -400, -500)
CFMI CFM56-7 (-600, -700, -800, -900, -900ER)Μέγιστο βάρος Απογείωσης:650,000Ν (-600)
790,100Ν (-700, -800, -900)Χωρητικότητα επιβατών: 85 με 215 επιβάτεςΚόστος: $45,5 εκατομμύρια με $77 εκατομμύρια, σύμφωνα με τις τιμές που ανακοίνωσε η Boeing το 2005Συστήματα Αυτόματου Πιλότου, οθόνες, συστήματα πλοήγησης και αισθητήρες κατασκευάζονται από τη Honeywell.

# Διάφορες Ενδιαφέρουσες Λεπτομέρειες 

Η Southwest Airlines είναι ο πρώτος χρήστης των μοντέλων -300, -500 και -700 και δεν χρησιμοποιεί άλλους τύπους αεροσκαφών.Τα πρώτα Boeing 737 πήραν το παρατσούκλι "To Μωρό Boeing", διότι έμοιαζε σαν συρρικνωμένο Boeing 707 στους πιλότους.Οι κινητήρες της σειράς 737 Classic (δηλαδή τα μοντέλα -300, -400 και -500) δεν έχουν κυκλικές εισαγωγές αέρα όπως τα περισσότερα αεροσκάφη. Οι μηχανικοί χρειάζονταν επιπλέον χώρο για να τοποθετήσουν επιπρόσθετο εξοπλισμό στους πιο δυνατούς κινητήρες. Επειδή όμως το Boeing 737 βρίσκεται πιο κοντά στο έδαφος από τα περισσότερα αεροσκάφη, οι νέοι κινητήρες βρίσκονταν επικίνδυνα κοντά στο έδαφος. Έτσι, οι μηχανικοί τοποθέτησαν αυτό τον επιπρόσθετο εξοπλισμό στα πλάγια του κάθε κινητήρα, με αποτέλεσμα οι κινητήρες να αποκτήσουν το τελικό τους σχήμα.Το 737 μοιράζεται την ίδια βασική δομή ατράκτου με τα μοντέλα 707, 727 και 757.Τα περισσότερα πιλοτήρια των 737 διαθέτουν δύο ειδικά παράθυρα τα οποία εκτείνονται σαν "φρύδια" πάνω από το βασικό σχέδιο των παραθύρων. Αυτά τα ξεχωριστά παράθυρα ήταν επίσης βασικό χαρακτηριστικό του αυθεντικού 707, ενώ προσέφεραν μεγαλύτερη ορατότητα στις στροφές του αεροσκάφους και βοηθούσαν τους πιλότους που χρησιμοποιούσαν τα αστέρια για την πλοήγηση. Με τα μοντέρνα όμως συστήματα πλοήγησης τα παράθυρα αυτά έγιναν περιττά και πολλοί πιλότοι τοποθετούσαν εφημερίδες ή άλλα αντικείμενα για να μπλοκάρουν τις ακτίνες του ήλιου που εισέβαλλαν στο πιλοτήριο. Το 2004 αυτά τα παράθυρα αφαιρέθηκαν από το σχέδιο του πιλοτηρίου και δεν είναι πλέον διαθέσιμα.Η άτρακτος του 737 μπορεί να χωρέσει μέσα στο εξωτερικό περίβλημα του κινητήρα τζετ GE90-115B. Ο συγκεκριμένος κινητήρας (ο μεγαλύτερος που εφοδιάζει αεροσκάφος παραγωγής) χρησιμοποιείται από τα αεροσκάφη Boeing 777-200LR και 777-300ER.Τα αεροσκάφη 737 δεν διαθέτουν πόρτες που ασφαλίζουν τους τροχούς. Οι κύριοι τροχοί (κάτω από τα φτερά, περίπου στη μέση της καμπίνας) περιστρέφονται μέσα σε ειδικούς χώρους στην κοιλιά του αεροσκάφους, ενώ ειδικοί μηχανισμοί ασφαλίζουν αεροδυναμικά τους τροχούς. Το εξωτερικό μέρος των τροχών είναι εκτεθειμένο καθ' όλη τη διάρκεια της πτήσης. Όταν κανείς παρατηρήσει ένα 737 κατά την απογείωση, ή σε χαμηλό υψόμετρο, οι μαύροι κύκλοι των ελαστικών διαγράφονται καθαρά. Η Boeing υποστηρίζει πως αυτό το σχέδιο μειώνει το βάρος του αεροσκάφους και μειώνει την πολυπλοκότητα του συστήματος.Σύμφωνα με τα υπάρχοντα στοιχεία για τα 737 σε χρήση σήμερα, υπολογίζεται πως ένα 737 απογειώνεται κάθε πέντε περίπου λεπτά κάπου στον κόσμο.Τα 737 δεν διαθέτουν σύστημα απόρριψης καυσίμων σε περίπτωση ανάγκης. Όταν παραστεί τέτοια ανάγκη, είτε πραγματοποιούν κύκλους για να κάψουν τα υπάρχοντα αποθέματα, είτε προσγειώνονται με το επιπλέον - μεγάλο πολλές φορές - βάρος, ανάλογα με τον τύπο της επείγουσας ανάγκης.

# Παραπομπές 

# Εξωτερικοί σύνδεσμοι 

Επίσημη Ιστοσελίδα
Συντομογραφίες μοντέλων αεροσκαφών (ανάλογα με την έκδοση)
