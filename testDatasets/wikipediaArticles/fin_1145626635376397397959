
## Harold Ashby

Hal Ashby (2. syyskuuta 1929 – 27. joulukuuta 1988) oli yhdysvaltalainen elokuvaohjaaja ja -leikkaaja. Hän sai parhaan leikkauksen Oscar-palkinnon vuonna 1967 Norman Jewisonin ohjaamasta elokuvasta Yön kuumuudessa.Ashby kasvoi Utahissa mormoniperheessä ja eli ankaran lapsuuden ja nuoruuden. Hänen vanhempansa erosivat, ja isä teki itsemurhan. Ashby ehti jo alle kaksikymppisenä mennä naimisiin ja erota.
Aikuistuttuaan Ashby muutti Kaliforniaan ja hakeutui elokuvaleikkaajan apulaiseksi. Ohjaaja Norman Jewisonin rohkaisemana Ashby alkoi ohjata omia elokuviaan vuonna 1970.
Hal Ashbyn ohjaustöitä ovat Harold ja Maude (1971), Saattokeikka (1973), Katkera paluu (1978) sekä Peter Sellersin viimeinen suuri roolityö Tervetuloa, Mr. Chance! (1979), josta Ashby sai Golden Globe -ehdokkuuden ja Sellers Oscar-ehdokkuuden.

# Lähteet 

# Aiheesta muualla 

Hal Ashby Internet Movie Databasessa (IMDb.com) (englanniksi)
