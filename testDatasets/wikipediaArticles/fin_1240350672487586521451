
## Eino Saarinen

Eino Kalle Saarinen (28. elokuuta 1932 Helsinki – 23. helmikuuta 2014 Helsinki) oli rautatiehallituksen pääjohtaja 1988–1995. Hän oli koulutukseltaan merkonomi ja valtiotieteen maisteri.Eino Saarinen syntyi liikkeenharjoittaja Kalle Saarisen ja Martta Maria Lintusen perheeseen. Hänen puolisonsa vuodesta 1958 oli merkonomi Soili Irmeli Jaatinen. Ylioppilaaksi Saarinen tuli 1951 ja valmistui diplomimerkonomiksi 1956. Valtiotieteen kandidaatin tutkinnon hän suoritti 1969. Uransa alkuvuosina Saarinen toimi Helsingin moottoripyörä -yhtiön liikkeenhoitajana.Vuosien 1956 ja 1975 välillä hän työskenteli Bernerin ja Teknoksen palveluksessa. Vuonna 1975 hän tuli Pohjolan Liikenteeseen, ensin talousjohtajaksi ja vuodesta 1977 toimitusjohtajaksi. VR:n pääjohtaja hänestä tuli 1988. VR:ssä oli jo ennen hänen pääjohtajakauttaan aloitettu muutosprosessi, jota hän kaudellaan edisti, ja VR:stä muodostettiin osakeyhtiö VR-yhtymä.

# Lähteet 

