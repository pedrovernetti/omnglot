
## Sara Väyrynen

Sara Väyrynen (o.s. Sajanti, s. 17. joulukuuta 1987 Janakkala) on suomalainen yleisurheilija. Väyrysen päämatka on 3 000 metrin estejuoksu. Muiden juoksijoiden tapaan hän aloitti uransa lyhyemmillä matkoilla ja on hivuttautunut vähitellen kohti nykyistä päämatkaansa. Seuratasolla hän aloitti urheilemisen Nurmon Urheilijoiden riveissä, mutta nyt hän edustaa Seinäjoen Seudun Urheilijoita. Aikuisten SM-kisoissa Väyrynen on saavuttanut hopeaa 4×800 metrin viestissä ja ollut edustamassa Suomea Suomi–Ruotsi-maaottelussa 800 metrillä, 1 500 metrillä, 3 000 metrin estejuoksussa ja 8 kilometrin maastojuoksussa.
Väyrysen valmentajana toimii hänen isänsä Juha Sajanti ja hänellä on myös yleisurheileva kaksoissisko Eeva Feuth.

# Lähteet 

