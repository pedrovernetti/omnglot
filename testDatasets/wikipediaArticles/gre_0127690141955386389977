
## Μπιλ Νίκολσον

Ο Μπιλ Νίκολσον (William Edward "Bill" Nicholson, 26 Ιανουαρίου 1919 - 23 Οκτωβρίου 2004) ήταν Άγγλος ποδοσφαιριστής και προπονητής. Υπήρξε ένας από τους μεγαλύτερους προπονητές που ανέδειξε ποτέ το βρετανικό ποδόσφαιρο.

# Βιογραφία 

Γεννήθηκε στις 26 Ιανουαρίου 1919. Για σειρά ετών ήταν προπονητής της Τότεναμ Χότσπερ, με την οποία κατέκτησε το νταμπλ το 1960-61. Η Τότεναμ εκείνη την περίοδο ήταν η κορυφαία ομάδα της Αγγλίας και με τον Νίκολσον στο πηδάλιο αυτής της λαμπρής ομάδας κατάφερε να κατακτήσει το Κύπελλο Κυπελλούχων Ευρώπης νικώντας την Ατλέτικο Μαδρίτης με 5-1. Το 1962 πήρε το κύπελλο Αγγλίας κερδίζοντας τη Μπέρνλι και ο θρίαμβος της Τότεναμ επαναλήφθηκε το 1967 όταν κέρδισε στον τελικό του Γουέμπλεϊ την Τσέλσι με 2-1. Συνάδελφοι του προπονητές και κατά καιρούς δεκάδες ποδοσφαιριστές του τον χαρακτήριζαν ως τον τζέντλεμαν των αγγλικών γηπέδων. Έναν απόλυτα ειλικρινή άνθρωπο και προπονητή.
Πέθανε στις 23 Οκτωβρίου 2004.

# Δείτε επίσης 

Κατάλογος των προπονητών που βγήκαν νικητές στο πρωτάθλημα ποδοσφαίρου της Αγγλίας
