
## Παιδική χαρά

Παιδική χαρά ή ίσως ορθότερα πάρκο παιδικής χαράς ονομάζεται είδος δημόσιου ή ιδιωτικού πάρκου το οποίο απευθύνεται στη διασκέδαση των παιδιών. Είναι υπαίθριος χώρος ο οποίος συνήθως αποτελεί τμήμα ενός ευρύτερου πάρκου. Συναντάται σε στάσεις αναψυχής, σε γειτονιές, σε εμπορικά καταστήματα, όπως τα εστιατόρια, σε ξενοδοχειακά συγκροτήματα, ακόμη και σε σπίτια.

Σκοπός του είναι η ψυχαγωγία των παιδιών της γειτονιάς και η απασχόλησή τους για την ξεκούραση και των κηδεμόνων τους. Οι παιδικές χαρές προσφέρουν δυνατότητες άθλησης και κοινωνικοποίησης συνεισφέροντας έτσι στην ανάπτυξη των παιδιών.
Οι παιδικές χαρές είναι απλές κατασκευές, συνήθως βρίσκονται υπαίθριες πάνω σε χαλίκια, χώμα ή γρασίδι και ίσως να περιτριγυρίζονται από δέντρα.
Μια τυπική παιδική χαρά περιλαμβάνει τα εξής μεταλλικά ή πλαστικά κατασκευάσματα:

Τσουλήθρα: Αποτελείται από μία σκάλα που οδηγεί σε υψωμένη επιφάνεια και από μία επιφάνεια υπό καθοδική κλίση από την υψωμένη έως το έδαφος. Για λόγους ασφαλείας στην σκάλα στην υψωμένη επιφάνεια και στην πλάγια υπάρχουν τοιχώματα, ενώ στο τέλος της πλάγιας υπάρχει άμμος.
Κούνια: ή κούνια μπέλα είναι εκκρεμή καθίσματα από μία υπερυψωμένη οριζόντια ράβδο.
Μύλος: Κυκλική μεταλλική πλατφόρμα με ακτινωτά κάγκελα με δυνατότητα περιστροφής.
Τραμπάλα: Ισοσκελής οριζόντιος μοχλός με δυνατότητα κατακόρυφης περιστροφής.Σπανιότερα υπάρχουν:

Πεπλεγμένο δίχτυ: Μπορεί να χρησιμοποιηθεί, για να σκαρφάλωμα στην κορυφή του δικτύου.
Ποδηλατόδρομος: Περιοχή για περιορισμένη ποδηλασία. Συνήθως οι πεζοδρομικές περιοχές μπορούν να χρησιμοποιηθούν ως ποδηλατόδρομοι.
Καμπύλες κοιλότητες: Για ενασχόληση με τροχοφόρα αθλήματα όπως ποδηλασία ή τροχοπέδιλα.

# Δείτε επίσης 

Λούνα παρκ
