
## Άλφα Αντλίας

Ο α (άλφα) Αντλίας (Alpha Antliae, α Ant) είναι ο φωτεινότερος αστέρας στον αστερισμό Αντλία, αλλά δεν έχει κάποιο ιδιαίτερο όνομα. Απέχει περίπου 370 έτη φωτός από τη Γη και το Ηλιακό Σύστημα. Είναι πορτοκαλί γίγαντας αστέρας, του οποίου η λαμπρότητα μεταβάλλεται ελαφρώς. Η μάζα του είναι 2,2 φορές μεγαλύτερη της ηλιακής και η διάμετρός του 53 φορές μεγαλύτερη της ηλιακής. Η ενεργός θερμοκρασία του ανέρχεται σε 3.990 K, οπότε η πραγματική του βολομετρική λαμπρότητα υπολογίζεται ότι είναι 555 φορές μεγαλύτερη της λαμπρότητας του Ήλιου, δηλαδή έχει απόλυτο μέγεθος −0,97. Η περιεκτικότητά του σε «μέταλλα» είναι μόλις το 41% αυτής του Ήλιου.
Ο α Αντλίας απομακρύνεται από τη Γη (και από το Ηλιακό Σύστημα γενικότερα) με ταχύτητα 12 χιλιόμετρα ανά δευτερόλεπτο (43 χιλιάδες χιλιόμετρα την ώρα).

# Δείτε επίσης 

Κατάλογος αστέρων της Αντλίας

# Παραπομπές 

