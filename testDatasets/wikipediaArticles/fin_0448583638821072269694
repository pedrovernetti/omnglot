
## Buchholz in der Nordheide

Buchholz in der Nordheide on kaupunki Ala-Saksin osavaltiossa Saksassa. Siellä asuu 38 487 (2015), ja se sijaitsee 25 kilometriä lounaaseen Hampurista.
Buchholz on asukasluvultaan Harburgin piirikunnan suurin kaupunki. Sen ystävyyskaupunkeja ovat Canteleu Ranskassa, Wołów Puolassa ja Järvenpää Suomessa. Buchholzissa yritettiin vuonna 2006 tehdä maailmanennätys asettamalla 2000 ihmistä sydämen muotoon, mutta ennätys jäi tekemättä, koska paikalle saapui 39 ihmistä liian vähän.lähde?

# Kaupunki 

Buchholz on rakennuskannaltaan uudehko ja nuorekas kaupunki. Kaupungin keskusta on rakennettu junaradan läheisyyteen. Asemalta kävelykadulle ja kaupungin sydämeen Galerie-nimiseen kauppakeskukseen on kävellen matkaa vain muutama minuutti. Kaupungista löytyy kaikki kansalliset kaupat ja suurin osa eri alojen erikoisliikkeistä. Suuret kaupat on sijoitettu pois keskustasta moottoritien varteen.

# Galerie-kauppakeskus 

Galerie on vuoden 2012 syksyllä avattu 3-kerroksinen ostoskeskus. Alakerrassa on useita ruokapaikkoja ja kaksi muuta tasoa on varattu erikoisliikkeille ja vaatekaupoille. Valikoima on erittäin kattava ja rakennuksesta löydätkin lähes kaiken tarvitsemasi. Ainoastaan ruokakauppaa ei ole rakennukseen sijoitettu. Uusi Famila palvelee asiakkaita 50m päässä.

# Koulut 

Kaupungissa on kaksi Gymnasiumia eli lukiota (vuosiluokat 5.-12.) Kaupungissa on näiden lisäksi useita alakouluja (vuosiluokat 1.-4.) sekä Realschule ja Gesamtschule. Rautatieaseman viereisessä uudessa Kabenhof-rakennuksessa on myös työväenopisto. Työväenopistosta löytyy laaja tarjonta monenlaisia kursseja. Vaihto-oppilaille järjestetään täällä kootusti yhteinen kielikurssi ennen koulujen alkua.

Albert Einstein Gymnasium Koulukeskus 1
Järvenpään lukion ystävyyskoulu
Gymnasium am Kattenberg Koulukeskus 2

# Liikenne 

# Bussit 

Kaupungissa liikennöi kaupungin oma bussiyhtiö "Buchholz bus". Bussit ovat uusia ja liikennöinti säännöllistä. Sunnuntaisin bussit eivät kulje. Kaikki bussit lähtevät "Treffpunkt"-nimiseltä päätepysäkiltä. Pysäkki sijaitsee kauppakeskus Galerien vieressä, kävelykadun kirkon puoleisessa päässä.

# Rautatieasema 

Juna-asemalla pysähtyy Metronom-niminen juna, joka liikennöi Hampurin ja Bremenin välillä. Metronom on yleensä 5 vaunua pitkä kaksikerroksinen juna. Junat kulkevat Hampurin suuntaan ykkösraiteelta 00:59 ja 00:19. Viimeinen juna Hampurista Buchholziin saapuu aamu yhden aikaan. Aamun ensimmäinen juna Hampurista pysähtyy aamu viideltä. Lippu Hampuriin maksaa 6,10€ ja päivälippu suur-Hampurin alueelle 11,90€. Lippuja voi ostaa automaateista tai juna-asemalta. Automaatit hyväksyvät useimmiten vain pieniä seteleitä.

# Lähteet 

# Aiheesta muualla 

Kaupungin verkkosivusto (saksaksi)
