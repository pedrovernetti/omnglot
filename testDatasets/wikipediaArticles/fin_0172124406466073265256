
## World Series of Poker Europe

World Series Of Poker (lyh. WSOP) on vuosittainen Las Vegasissa järjestettävä maailman suurin ja arvostetuin pokeriturnausten sarja.lähde? Se järjestettiin ensimmäisen kerran vuonna 1970, jolloin mukana oli vain seitsemän pelaajaa. WSOP:n pääturnauksen voittajaa pidetään pokerin epävirallisena maailmanmestarina. Turnauksia järjestetään useissa eri pelimuodoissa ja erisuuruisilla osallistumismaksuilla. Kasinotyöntekijöille, naisille (kaikille avoin turnaus; miehille 10 000 dollarin osallistumismaksu ja naisille 9000 dollarin alennuksen kanssa 1000 dollarin osallistumismaksu) ja vanhemmille (50+ -vuotiaille) pelaajille järjestetään omat erikoisturnauksensa. Vuoden 2006 pääturnaukseen osallistui ennätykselliset 8 773 pelaajaa ja sen voittaja Jamie Gold ansaitsi ykköstilastaan 12 miljoonaa dollaria.
Pääturnauksen voittajalle annetaan epävirallinen maailmanmestarin arvo ja hän saa kuvansa Binionsin kasinon galleriaan. Monet ammattilaiset arvostavat kuitenkin eniten WSOP-turnauksista 50 000 dollarin sisäänoston H.O.R.S.E.-turnausta, jossa pelataan viittä eri pokerimuotoa. 
Vuodesta 2005 kesän WSOP-turnausten lisäksi on järjestetty WSOP:n oheisturnauksia (engl. World Series of Poker circuit events) Harrah'sin omistamissa kasinoissa ympäri Yhdysvaltojen.Vuodesta 2009 WSOP:n pääturnauksen finaalipöytä on pelattu vasta marraskuussa.

# WSOP-ranneke 

Minkä tahansa WSOP-turnauksen päätteeksi voittaja saa "golden braceletin", eli kultaisen rannerenkaan (rannekkeen). Poikkeuksen tähän teki The Big One for One Drop -hyväntekeväisyysturnaukset (vuoden 2012 WSOP turnaus #55 ja vuoden 2014 WSOP turnaus #57), joiden voittajat saivat platinasta valmistetun rannekkeen 0.78 karaatin timantilla. 
Eniten rannekkeita on Phil Hellmuthilla, joka vuonna 2012 voitti kolmannentoista WSOP-turnauksensa. Kymmenen voittoa on Johnny Chanilla ja Doyle Brunsonilla. Brunsonin poika Todd Brunson voitti WSOP-rannekkeen vuonna 2005 ja heistä tuli ensimmäiset isä ja poika, jotka ovat molemmat voittaneet WSOP:ssa. WSOP:n muilta aloilta tunnetuksi tulleita voittajia ovat laulaja Patrick Bruel, jalkapalloilija Jan Vang Sørensen ja näyttelijä Jennifer Tilly.

# Suomalaiset WSOP-voittajat 

Suomalaisia WSOP-voittajia ovat Ville Wahlbeck (voitti vuoden 2009 10,000 dollarin World Championship Mixed Events 8 -turnauksen), Jani Vilmunen (voitti vuoden 2009 WSOPE 5,000+250 dollarin Pot Limit Omaha -turnauksen), Jens Kyllönen (voitti vuoden 2016 25.000 dollarin High Roller Pot-Limit Omaha (8-Handed) -turnauksen) ja Juha Helppi (voitti vuoden 2019 $10,000 Limit Hold'em Championship -turnauksen). Näitä ennen suomalaisista lähimpänä WSOP-voittoa oli ollut Juha Helppi, joka vuonna 2006 1,000 dollarin No Limit Hold'em Re-buy -turnauksessa sijoittui toiseksi. Hän hävisi lopun kaksinpelissä kymmenennen rannekkeensa voittaneelle Phil Hellmuthille.

# Historiaa 

World Series of Pokerin alku oli sanantoniolaisen Tom Mooren kutsuturnaus, joka pidettiin Holiday Hotel and Casinolla Renossa vuonna 1969. Avausturnauksen voitti Crandell Addington, joka myöhemmin oli WSOP:n pääturnauksessa kymmenen parhaan joukossa kahdeksan kertaa - ennätys, joka on voimassa edelleen vuonna 2007. Tapahtumaa kutsuttiin nimellä "The Texas Gamblers Reunion" ja paikalla oli suuri joukko aikakauden nimekkäimpiä pokerinpelaajia kuten Amarillo Slim Preston, Doyle Brunson, Puggy Pearson, Jack "Treetop" Straus, Johnny Moss sekä Benny ja Jack Binion. Tämä ei ollut "WSOP:n pääturnaus", mutta osallistujat nauttivat tapahtumasta niin paljon, että kun lasvegasilainen kasinonomistaja ja pokerinpelaaja Benny Binion avasi seuraavana vuonna pokerihuoneen kasinolleen, hän sai kutsuttua joukon huippupelaajia World Series of Pokeriksi kutsumaansa tapahtumaan.Vuoden 1970 WSOP:ssa pelattiin Binion's Horseshoe -kasinolla, joukko käteispelejä eri pelimuodoissa, joiden jälkeen pelaajat äänestivät keskuudestaan voittajaksi Johnny Mossin. Nykyinen muoto, jossa WSOP-tapahtumat ovat rahapalkintoturnauksia, alkoi seuraavana vuonna 1971, jolloin pelattiin myös ensimmäinen pääturnaus. Siihen osallistui kuusi pelaajaa ja turnausmaksu oli 5 000 dollaria - voittaja sai koko 30 000 dollarin palkintopotin. Johnny Moss uusi mestaruutensa, nyt turnausvoittajana eikä äänestyksen jälkeen. Vuodesta 1972 lähtien pääturnauksen osallistumismaksu on ollut 10 000 dollaria.
Tapahtuma on kasvanut vuosi vuodelta. Vuonna 2000 eri turnauksiin osallistui 4 780 pelaajaa, vuonna 2005 jo yli 25 000. Pääturnaukseen osallistui 839 pelaajaa vuonna 2003, mutta 2006 jo 8 773. Yhtenä osasyynä suosion kasvuun oli aiemmin tuntemattoman Chris Moneymakerin voitto vuoden 2003 pääturnauksessa. Hän oli selvinnyt mukaan 39 dollarin nettisatelliitin kautta.lähde?Vuonna 2004 Harrah's Entertainment osti Binion's Horseshoen sekä Horseshoe- ja World Series of Poker -tuotemerkit. Yritys myi hotellin ja kasinon MTR Gaming Groupille ja ilmoitti, että vuodesta 2005 lähtien WSOP-tapahtumat järjestetään Harrahin omistamalla Rio-kasinolla (koko nimi "Rio All Suite Hotel and Casino"). Vuonna 2005 pääturnauksen kaksi viimeistä päivää pelattiin WSOP:n 25-vuotisjuhlan kunniaksi MTR:n omistalla Binion's-kasinolla.

# Pääturnauksen voittajat 

* pelaajien voittajaksi valitsema

# Menestyneimmät pelaajat 

tilanne 20. marraskuuta 2012Eniten rahasijoja ilman WSOP-turnausvoittoa, 53, on Tony Cousineaulla. Naisista eniten rahasijoja on Annie Dukella (38). WSOP:n oheisturnauksissa (circuit events) eniten rahasijoja on Doug (Rico) Carlilla (67).

# Vuoden pelaaja 

Vuodesta 2004 on valittu vuoden pelaaja. Voittaja on se, joka saavuttaa eniten pisteitä vuoden World Series -turnauksissa.

# World Series of Poker Europe 

pääartikkeli World Series of Poker EuropeSyyskuussa 2007 pelattiin ensimmäinen WSOP Europe -turnaussarja. Englannissa pelattiin kaikkiaan kolme turnausta, joiden voittajat saivat rahapalkinnon lisäksi kultaisen WSOP-rannekkeen. Turnaukset olivat 2 500 punnan sisäänoston H.O.R.S.E., 5 000 punnan pot limit omaha ja 10 000 punnan no limit texas hold'em -pääturnaus.WSOPE:n pääturnauksen voitti norjalainen Annette Obrestad, josta tuli 18-vuotiaana kaikkien aikojen nuorin WSOP-voittaja. Hänestä tuli myös eniten WSOP-turnauksissa rahaa ansainnut nainen ja eniten yhdessä pokeriturnauksessa rahaa ansainnut naispelaaja.

# Lähteet 

# Aiheesta muualla 

World Series Of Pokerin viralliset kotisivut
