
## Suojärvi (Orivesi)

Suojärvi on Pirkanmaalla Orivedellä Siikanevan eteläpuolella sijaitseva järvi.

# Maantietoa 

Järven pinta-ala on 7,6 hehtaaria ja se on 500 metriä pitkä ja 250 metriä leveä. Se sijaitsee Siikanevan eteläpuolisen järviylängön itäreunalla. Järvellä ei ole kartan mukaan saaria. Sen rantaviivan pituus on 1,4 kilometriä ja sen rannat ovat pääasiassa soistunutta metsämaastoa. Järven luoteispuolella sijaitsee vapaa-ajan asunto, jonne tulee tie kantatieltä 66.

# Vesistösuhteet 

Järvi sijaitsee Kokemäenjoen vesistössä (vesistöaluetunnus 35) Längelmäveden ja Hauhon reittien valuma-alueen (35.7) Leppähampaanjoen valuma-alueella (35.75), jonka Huikonjoen valuma-alueeseen (35.754) se kuuluu. Järven vedenpinnan korkeus on 175,2 metriä mpy. Siihen on johdettu kuusi metsä- ja suo-ojaa. Pohjoispäähän tuleva oja on Rimminjärven laskuoja ja eteläpäässä siihen tulee Suojärvenlakkarin laskuoja. Lounaassa sijaitseva Vähä Vuorijärvi näyttäisi laskevan myös Suojärveen pienen Vuorijärvenlakkarin kautta. Suojärven laskuoja lähtee sen itäpäästä ja sen laskee suo-ojien kautta kilometrin päähän Saarijärveen. Se kuuluu Jouttijoen valuma-alueeseen.

# Lähteet 

