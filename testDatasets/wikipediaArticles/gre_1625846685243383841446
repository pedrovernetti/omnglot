
## Μάχη της Χαριούπολης

Η Μάχη της Χαριούπολης έγινε το 1051 ανάμεσα στη Βυζαντινή Αυτοκρατορία και τους Πετσενέγους στην Χαριούπολη της Ανατολικής Θράκης, σημερινό Χαΐράμπολου της Τουρκίας. 
Το 1051 οι Πετσενέγοι λεηλατούσαν το Θέμα Μακεδονίας και έφτασαν μέχρι τη Θράκη κοντά στην Κωνσταντινούπολη, τότε ο αυτοκράτορας Κωνσταντίνος Θ´ ο Μονομάχος έστειλε εναντίον τους τον Μιχαήλ Ακόλουθο. Επίσης ανακάλεσε από τα ανατολικά αλλά και τα Συριακά σύνορα τους Βάραγγους και μισθοφορικά στρατεύματα, περίπου 20.000 , οριζοντάς τους αρχηγό τον Βρυέννιο και τους έστειλε να συναντήσουν τον Μιχαήλ Ακόλουθο. 
Ο Ακόλουθος μέχρι να ενωθεί με τον Βρυέννιο αντιμετώπισε αρχικά σε μικρές συγκρούσεις τους Πετσενέγους σημειώνοντας και ανάλογες νίκες. Οι Πετσενέγοι απέφευγαν τη μάχη με τους βυζαντινούς οι οποίοι πέρασαν νύχτα κοντά από την Αδριανούπολη και συνάντησαν τους Πετσενέγους στη Χαριούπολη οι οποίοι αποσύρονταν προς τα εδάφη τους. Οι Βυζαντινοί έχοντας αιφνιδιάσει τους Πετσενέγους, που δεν περίμεναν να κάνουν πορεία νύχτα χωρίς να στρατοπεδεύσουν, τους επιτέθηκαν σημειώνοντας μεγάλη νίκη και βαριές απώλειες από την πλευρά των Πετσενέγων οι οποίοι τράπηκαν σε άτακτη φυγή.
Έπειτα ο Ακόλουθος συνέχισε την εκστρατεία και σημείωσε νέες νίκες εναντίον των Πετσενέγων, έως το 1053 και την Μάχη της Μεγάλης Πρεσλάβας.

# Παραπομπές 

