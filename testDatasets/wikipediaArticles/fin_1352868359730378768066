
## Erkki Tiesmaa

Erkki Antero Tiesmaa, ent. Tidström, (22. syyskuuta 1907 Oulu – 18. helmikuuta 1969 Pello) oli suomalainen sanoittaja. Tiesmaa on erityisesti tunnettu sota-ajan kappaleen ”Eldankajärven jää” sanoittajana. Tiesmaan sanoitus ilmestyi runon muodossa myös Olavi Paavolaisen toimittamassa runoantologiassa Täältä jostakin – Suomen kenttäarmeijan runoja (WSOY 1943).
Koulutukseltaan Tiesmaa oli filosofian maisteri ja suomen kielen opettaja, joka ennen sotia toimi Saksassa Königsbergin Albertus-yliopiston suomen kielen opettajana. Opiskeluaikanaan hän toimi Akateemisessa Karjala-Seurassa. Jatkosodan aikana Tiesmaa oli Uhtuan suunnalla valistusupseerina. Hän sanoitti humoristisia lauluja ja esitti niitä perustamansa orkesterin kanssa asemasotavaiheen aikana rintamalinjoilla. Sodan jälkeen Tiesmaa oli Pellon yhteiskoulun rehtorina vuosina 1947–1969. Sitä ennen hänet oli pidätetty kuukausiksi
asekätkennästä, mutta häntä ei kuitenkaan tuomittu.

# Tiesmaan sanoituksia 

Eldankajärven jää – 1942 (säv. Alfred Markush)
Tule Röhön rantaan – 1942 (säv. Bert ja Frank Leighton)
Sissien marssi (säv. Jorma Salmela)
Caramba caracho – 1972 (Trad.)selvennä
Banzai, japanilainen sotilaslaulu – 1942

# Lähteet 

