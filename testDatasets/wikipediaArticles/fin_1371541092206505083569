
## Tim Jackman

Timothy M. ”Tim” Jackson (s. 14. marraskuuta 1981 Minot, Pohjois-Dakota, Yhdysvallat) on yhdysvaltalainen jääkiekkoilija, joka pelaa NHL-joukkue Chicago Blackhawksissa. Hän oli ensimmäinen Mankatossa sijaitsevasta Minnesotan yliopistosta NHL:ään varattu pelaaja, kun Columbus Blue Jackets varasi hänet toisella kierroksella NHL:n varaustilaisuudessa 2001. Jackman teki NHL-debyyttinsä kaudella 2003–2004 Columbuksessa. Sen jälkeen hän on pelannut Phoenix Coyotesissa, Los Angeles Kingsissä, New York Islandersissa ja Calgary Flamesissa. Jackman syntyi Minotissa, mutta kasvoi Brooklyn Parkissa.

# Pelaajaura 

Jackman pelasi vuodet 2000–2002 Minnesotan yliopistojoukkueessa, josta hänet varasi toisella kierroksella NHL:ään Columbus Blue Jackets. Hänestä tuli ensimmäinen Mankatossa sijaisevasta Minnesotan yliopistosta NHL:ään varattu pelaaja. Jackman päätti kahden vuoden jälkeen lähteä collegesta ja allekirjoittaa NHL-sopimuksen Columbus Blue Jacketsin kanssa kesällä 2002.Jackman pelasi kaudella 2002–2003 kuitenkin Columbuksen AHL:ssä pelaavan farmijoukkueen Syracuse Crunchin riveissä. Hän pelasi siellä 77 ottelua, joissa teki yhdeksän maalia ja yhteensä 16 pistettä. Seuraavallakin kaudella hän vietti suurimman osan ajasta Syracusen joukkueessa, mutta pelasi myös Blue Jacketsissä. Hän teki NHL-debyyttinsä 20. joulukuuta 2003 ottelussa Minnesota Wildia vastaan. Hän teki ensimmäisen maalinsa 27. helmikuuta 2004 4–3-voitossa Chicago Blackhawksia vastaan.Kesken Jackmanin kolmannen NHL-kauden Columbus kauppasi hänet Phoenix Coyotesiin. Hänen kanssaan Phoenixiin matkasi Geoff Sanderson. Tilalle Columbus sai Cale Hulsen, Jason Chimeran ja Mike Ruppin. Jackman pelasi Coyotesissa kahdeksan NHL-peliä, mutta vietti suurimman osan kaudesta farmijoukkue San Antonio Rampagessa. Vielä saman kauden aikana hänet kaupattiin Los Angeles Kingsiin, joka antoi vastineeksi Yanick Lehouxin. Loppukauden Jackman pelasi AHL-joukkue Manchester Monarchsissa.Jackman pelasi myös kaudella 2006–2007 suurimman osan ajasta Manchesterissa, mutta pelasi myös Kingsissä viisi ottelua. Hän jätti Kingsin organisaation kauden jälkeen ja siirtyi vapaaksi agentiksi. Hän allekirjoitti sopimuksen New York Islandersin kanssa. Hän pelasi puolet kaudesta Islandersissa ja puolet sen farmijoukkueessa Bridgeport Sound Tigersissä. NHL:ssä hän pelasi 36 ottelua joissa teki yhden maalin. Farmissa hän teki 15 maalia 44 ottelussa. Kaudella 2008–2009 Jackman vakiinnutti paikkansa NHL:ssä. Hän esiintyi 69 ottelussa, joissa teki viisi maalia sekä 12 pistettä. Hän voitti joukkueen jäähytilaston 155 minuutilla sekä taklaustilaston 151 taklauksella. Hänelle annettiin Bos Nyström -palkinto ja Islanders palkitsi hänet johtajuudesta, tekemisestä sekä omistautumisesta joukkueelle. Kaudella 2009–2010 Jackman oli jälleen Islandersin eniten jäähyjä ottanut pelaaja 98 jäähyminuutilla. Hän juhli syntymäpäiväänsä 14. marraskuuta 2009 tekemällä maalin 16 sekunnissa Florida Panthersia vastaan. Maali oli nopein pelaajan syntymäpäivänään tekemä maali.Kauden jälkeen Jackman lähti Islandersista ja allekirjoitti sopimuksen Calgary Flamesin kanssa. Hän teki ensimmäisen Calgaryn riveissä pelaamansa kauden aikana uuden henkilökohtaisen maaliennätyksensä ja pelasi ensimmäisen kerran kaikki kauden ottelut NHL:ssä. Hänelle annettiin JR "Bud" McGraig -palkinto, joka annetaan Flamesin pelaajalle, joka osoittaa kunnioitusta, kohteliaisuutta sekä myötätuntoa.21. marraskuuta 2013 Jackman kaupattiin Anaheim Ducksiin, joka antoi tilalle kuudennen kierroksen varausvuoron NHL:n varaustilaisuuteen 2014. Hän ehti pelata Calgaryssa kymmenen ottelua ennen siirtymistään Anaheimiin.

# Tilastot 

# Lähteet 

Tim Jackman The Internet Hockey Databasessa (HockeyDB.com) (englanniksi)
Tim Jackman Elite Prospects -verkkosivustolla (englanniksi)

# Viitteet 

