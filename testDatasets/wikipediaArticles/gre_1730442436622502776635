
## Δήμος Ακριτών

Ο δήμος Ακριτών ήταν δήμος του νομού Καστοριάς που συστάθηκε με το πρόγραμμα Καποδίστριας από τη συνένωση παλαιότερων κοινοτήτων της περιοχής, που αποτέλεσαν στη συνέχεια τα δημοτικά διαμερίσματα του δήμου. Λειτούργησε την περίοδο 1999 -2010 οπότε και καταργήθηκε με την εφαρμογή του προγράμματος Καλλικράτης και εντάχθηκε στον νέο δήμο Νεστορίου. Βρισκόταν στα δυτικά του νομού, δυτικά της πόλης της Καστοριάς, στα σύνορα με την Αλβανία. Αποτελούταν από 4 δημοτικά διαμερίσματα, καταλάμβανε έκταση 82,2 Km2 και είχε συνολικό πληθυσμό 1.109 κατοίκους. Έδρα του δήμου ήταν η Διποταμιά.
Οι κάτοικοι της περιοχής του Δήμου Ακριτών συμμετείχαν στην επανάσταση του 1821. Σημαντικότερος αγωνιστής ήταν ο οπλαρχηγός Συμεών Κόρτσαλης από το Πολυάνεμο.
Ο δήμος περιλάμβανε τα παρακάτω δημοτικά διαμερίσματα και οικισμούς:

 Δ.δ. Διποταμιάς [ 733 ]
η Διποταμιά [ 624 ]
η Καλή Βρύση [ 67 ]
το Μεσόβραχο [ 42 ]
 Δ.δ. Κομνηνάδων -- οι Κομνηνάδες [ 158 ]
 Δ.δ. Πολυανέμου (της πρώην κοινότητας Αγίας Κυριακής) -- το Πολυάνεμον [ 63 ]
 Δ.δ. Χιονάδου -- το Χιονάτο [ 155 ]

# Εξωτερικοί σύνδεσμοι 

Υπουργείο Εσωτερικών, δήμοι του σχεδίου Καποδίστριας

# Παραπομπές 

