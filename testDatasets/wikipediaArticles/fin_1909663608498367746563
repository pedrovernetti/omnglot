
## Joci Pápai

József ”Joci” Pápai (s. 22. syyskuuta 1981 Tata, Unkari) on unkarilainen laulaja, joka on etniseltä taustaltaan romani. Hän edusti Unkaria vuoden 2017 Eurovision laulukilpailussa kappaleella ”Origo”. Pápai edusti jälleen Unkaria kappaleella "Az én apám" vuoden 2019 Eurovision laulukilpailussa Tel Avivissa.

# Elämäkerta 

Pápai oli tekemisissä musiikin kanssa pienestä pitäen, sillä hänen isoveljensä oli aloittanut kitaran soittamisen ja kappaleiden kirjoittamisen nelivuotiaana. Pápai sai paljon vaikutteita 1960- ja 1970-lukujen musiikista sekä rockista, popista, soulista ja R&B-musiikista. Hän nousi ensimmäistä kertaa julkisuuteen vuonna 2005 osallistumalla TV2:n Megasztár-ohjelman toiselle tuotantokaudelle.
8. joulukuuta 2016 ilmoitettiin, että Pápai olisi yksi kolmestakymmenestä osallistujasta, jotka kilpailisivat Unkarin euroviisuedustajan paikasta A Dal 2017 -kilpailussa. Hän voitti 18. helmikuuta 2017 järjestetyn finaalin ”Origo”-kappaleellaan ja pääsi näin edustamaan Unkaria vuoden 2017 Eurovision laulukilpailussa Kiovassa, Ukrainassa.Pápai palasi A Dal 2019 -kilpailuun kappaleellaan "Az én apám". 23. helmikuuta 2019 pidetyssä finaalissa hän voitti kilpailun saaden eniten ääniä yleisöltä.

# Diskografia 

"Ne nézz így rám"
"Nélküled" (Majkan ja Tysonin kanssa)
"Rabolj el" (2011)
"Nekem ez jár" (2013, Majkan, Curtisin ja BLR:n kanssa)
"Mikor a test örexik" (2015, Majkan kanssa)
"Elrejtett világ" (2015, Caramelin ja Zé Szabón kanssa)
"Senki más" (2016, Majkan kanssa)
"Origo" (2016)

# Lähteet 

