
## Urheilupeli

Urheilupelit ovat videopelejä jotka kuvaavat ja tietyllä tavalla simuloivat jotain urheilulajia. Urheilupelien alaluokkiin lukeutuvat muun muassa jalkapallo- ja jääkiekkopelit (joukkueurheilupelit), auto- ja moottoriurheilupelit, tennispelit, yleisurheilupelit, sekä olympialaispelit. Myös vapaapaini- eli wrestling-pelit luetaan urheilupeleiksi.
Ensimmäisenä urheilupelinä pidetään Taiton vuonna 1974 julkaisemaa kolikkopeliä Basketball.
Pelien ja pelisarjojen välillä paljon eroja yleensä realistisuuden osalta. Vanhemmat esimerkiksi 8- ja 16-bittisten konsolien aikakauden urheilupelit kuten Track & Field ja Blades of Steel ovat nykyisiä vastaavia pelejä yksinkertaisempia. Silti suuria eroja löytyy myös nykypäivän peleistä ja vanhemmillekin järjestelmille on julkaistu ”suhteellisen” realistisia pelejä (teknologian sallimien rajojen sisällä).
Urheilulajit usein keskittyvät tiettyihin ”brändeihin” ja niitä julkaistaan usein kausiluonteisesti: esimerkiksi Electronic Artsin NHL ja FIFA -sarjoihin julkaistaan vuosittain uusi peli.
On olemassa kuitenkin lukuisia fiktiivisiin lajeihin pohjautuvia urheilupelejä kuten sci-fi-henkiset ajopelit kuten F-Zero ja WipeOut, tai Harry Potter -kirjojen ja elokuvien innoittama huispaussimulaatio. Tietyt oikeita urheilulajeja kuvaavat pelit voivat myös sisältää fiktiivisiä hahmoja ja epärealistista fysiikkaa, kuten Mario-aiheiset urheilupelit.
Myös tietyistä nuorison suosimista urheilumuodoista kuten skeittailusta, lumilautailusta ja BMX-pyöräilystä tehdyt pelit lasketaan urheilupeliksi. Tietyistä urheilumuodoista, kuten koripallosta, jalkapallosta ja jääkiekosta on myös julkaistu erilaisia ”katuversioita”.
Managerointipelejä voidaan pitää eräänlaisina urheilupelien sivuhaarana tai alalajina.
Sensible Softwaren vuonna 1994 julkaistu Sensible World of Soccer on listattu Stanfordin yliopiston kymmenen kaikkien aikojen tärkeimmän videopelien listalle vuonna 2007.

# Oheislaitteet ja lisälaitteet 

Urheilupelien pelaamiseen on kehitetty myös lisälaitteita kuten Nintendon Power Pad ja Wii Balance Board.
Lisäksi liikkeentunnistustekniikat tavallisissa peliohjaimissa voivat olla urheilupeleissä käytössä.

# Lähteet 

