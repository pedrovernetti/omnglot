
## Kaeng Krachanin kansallispuisto

Kaeng Krachanin kansallispuisto (thaiksi แก่งกระจาน) on kansallispuisto Thaimaassa. Se sijaitsee Myanmarin rajalla Phetchaburin ja Prachuap Khiri Khanin provinsseissa. Kansallispuisto on Thaimaan suurin, sen pinta-ala on 2 915 neliökilometriä. Alueesta noin 95 prosenttia on metsän peitossa. Kansallispuistossa sijaitsee osittain 45,5 neliökilometrin laajuinen tekojärvi.
Puistossa on tavattu 355 lintulajia ja 58 nisäkäslajia. Kansallispuiston lintulajistoon kuuluvat isokalakotka, palmukaija, valko-otsapöllönen, sundanhuuhkaja, thaimaansarvinokka, aarnitulitöyhtö, bampusieppo ja okapyrstöharakka. Alueella asuvia nisäkkäitä ovat muun muassa aasiannorsu, kauluskarhu, malaijikarhu, kultasakaali, intiantapiiri, feanmuntjakki ja silmälasilanguri.

# Lähteet 

# Aiheesta muualla 

 Kuvia tai muita tiedostoja aiheesta Kaeng Krachanin kansallispuisto Wikimedia Commonsissa
