
## Aleksandr Kolobnev

Aleksandr Vasiljevitš Kolobnev (ven. Александр Викторович Колобнев, s. 4. toukokuuta 1981 Vyksa, Nižni Novgorodin alue) on venäläinen maantiepyöräilijä, joka aloitti ammattilaisuransa 2002.Kolobnev voitti vuoden 2007 Pariisi–Nizza-ajon kolmannen etapin sooloajon jälkeen. Saman vuoden MM-kilpailuissa hän saavutti hopeaa kuuluttuaan viiden miehen kärkiryhmään, josta Paolo Bettini voitti loppukirin jälkeen kultaa, Kolobnev hopeaa ja Stefan Schumacher pronssia. Kolobnev sijoittui maantieajon MM-kilpailussa toiseksi myös Mendrisiossa 2009. Hän hävisi kilpailun voittaneelle Cadel Evansille 27 sekuntia, mutta kukisti loppukirissä Joaquim Rodríguezin saaden hopeaa. Vuoden 2010 Liège–Bastogne–Liège-klassikossa hän sijoittui toiseksi hävittyään loppukirissä irtiottokumppanilleen Aleksandr Vinokuroville.
Kolobnev jäi vuoden 2011 Ranskan ympäriajossa kiinni dopingin käytöstä. Hänen dopingnäytteestään löytyi hydroklooritiatsidia. Urheilun kansainvälinen vetoomustuomioistuin CAS päätti kuitenkin helmikuussa 2012 olla antamatta kilpailukieltoa, koska Kolobnevin todettiin käyttäneen kiellettyä ainetta sisältänyttä tuotetta lääketieteellisistä syistä, ei suorituskykyä parantaakseen.

# Saavutuksia 

# Lähteet 

Aleksandr Kolobnev Trap – Friis-tietokannassa (englanniksi)
Aleksandr Kolobnev Cycling Archives -tietokannassa (englanniksi)

# Viitteet 

# Aiheesta muualla 

Profiili Saxo Bankin sivustolla (tanskaksi)
