
## Saturday (Rebecca Blackin kappale)

Rebecca Black (s. 21. kesäkuuta 1997) on yhdysvaltalainen poplaulaja, joka sai laajaa huomiota vuonna 2011 julkaistulla singlellään "Friday", jonka on tuottanut Ark Music Factory. 15. kesäkuuta 2011 kappaleen musiikkivideota YouTube-palvelussa oli katsottu yli 160 miljoonaa kertaa (joista yli 90 prosenttia ei ollut pitänyt videosta). Muutamaa päivää myöhemmin kappaleen musiikkivideo kuitenkin poistettiin YouTubesta tekijänoikeussyistä. Brittiläisen The Sun -lehden haastattelussa Black vahvisti, että hän on alkanut kerätä materiaalia esikoisalbumiinsa.
"Friday" on saanut negatiivisen vastaanoton ja sitä on kutsuttu "huonoimmaksi lauluksi ikinä". Se on myös YouTuben eniten negatiivisia ääniä saanut video yli 3 miljoonalla äänellä. Se ohitti Justin Bieberin "Baby"-kappaleen negatiivisilla äänillä 29. maaliskuuta 2011. Black oli myös viikon ajan mikroblogipalvelu Twitterin puhutuimpia aiheita.
Black julkaisi toisen singlensä "My Moment" Youtubessa 18. heinäkuuta 2011, ja se saavutti puolitoistamiljoonaa katsojaa alle päivässä; kappaleen musiikkivideo on saanut yleisöltä sekä positiivista että negatiivista kritiikkiä. Kappaleen on kirjoittanut Brandon Hamilton, ja sen ovat tuottaneet Quinton Tolbert ja Charlton Pettus.lähde?

# Elämä 

Black syntyi kesäkuussa 1997 Anaheim Hillsin naapuristossa Orangen piirikunnassa, Kaliforniassa. Hänen vanhempansa ovat eläinlääkärit John Black ja Georgina Marquez Kelly. Hän aloitti julkisesti laulamisen vuonna 2008.

Loppuvuodesta 2010 Blackin luokkatoveri kertoi hänelle losangelesilaisesta Ark Music Factorysta, omakustanteisiin erikoistuneesta levy-yhtiöstä. Black sai positiivista huomiota, kun kyseisen levy-yhtiön nauhoittama ja tuottama Blackin "Friday"-single julkaistiin YouTubessa ja iTunesissa. Kappale ladattiin YouTubeen 10. helmikuuta 2011. Ensimmäisenä kuukautena se keräsi noin tuhat katsojaa, mutta 11. maaliskuuta 2011 linkkiä alettiin levittää yhteisöpalveluissa, kuten Twitterissä. Video keräsi muutamassa päivässä miljoonia katsojia nousten esimerkiksi Twitterin puhutuimpien aiheiden joukkoon ja keräten enimmäkseen negatiivista huomiota tiedotusvälineissä. Billboard-aikakauslehti uutisoi, että viikko singlen myynnin aloittamisen jälkeen 22. maaliskuuta 2011 sitä oli myyty noin 40 000 kappaletta. Black esiintyi 22. maaliskuuta 2011 yhdysvaltalaisen The Tonight Show with Jay Leno -talkshow'n jaksossa, jossa hän esitti singlensä ja keskusteli negatiivisesta huomiosta, jota on joutunut kohtaamaan. Kappale debytoi Billboard Hot 100 ja New Zealand Singles Chart -musiikkilistoilla sijoille 58 ja 33. Britannian singlelistalla se saavutti sijan 61.

# Diskografia 

# Singlet 

# Lähteet 

# Aiheesta muualla 

Rebecca Blackin kotisivu (englanniksi)
Teinityttö jätti Japanin varjoonsa Helsingin Sanomat, 22.4.2011
