
## Σαλαμίς Ι (θωρηκτό)

Σαλαμίς Ι (Θωρηκτό)

Παραγγελία από την Ελληνική Κυβέρνηση το 1912 στα Γερμανικά Ναυπηγεία ‘VULKAN’ συγχρόνως με την παραγγελία των 6 τορπιλοβόλων τύπου ‘ΑΙΓΛΗ’ (‘ΑΙΓΛΗ’, ‘ΑΛΚΥΟΝΗ’, ‘ΑΡΕΘΟΥΣΑ’, ‘ΔΑΦΝΗ’, ‘ΔΩΡΙΣ’ και ‘ΘΕΤΙΣ’). Το σκάφος θα είχε εκτόπισμα: 13000 τόνων. – Ταχύτητα : 21 κόμβους. – Οπλισμό : 6 πυροβόλων των 35 εκατοστών (3 δίδυμα) και 8 μονά των 15 εκατοστών. – Κόστος κατασκευής : 1.050.000 λίρες. Οι εργασίες άρχισαν αμέσως, όμως το Δεκέμβριο του 1912 διατυπώθηκαν απόψεις από το περιβάλλον του Ναυτικού ότι θα έπρεπε να αποκτήσει ο Ελληνικός Στόλος ένα πραγματικό Θωρηκτό τύπου ‘ΝΤΡΕΤΝΩΤ’ καθώς η Τουρκία είχε ήδη προχωρήσει σε ανάλογη παραγγελία δύο παρόμοιων πλοίων στην Αγγλία. Μετά απο αυτό οι εργασίες στο ‘ΣΑΛΑΜΙΣ’ ανεστάλησαν και επανεκκινήθηκαν μετά απο ριζικό επανασχεδιασμό του πλοίου. Το νέο πλοίο θα ήταν εκτοπίσματος 19500 τόνων. - Ταχύτητα : 23 κόμβους. - Οπλισμό : 8 πυροβόλων των 35 εκατοστών (4 δίδυμα) και 12 μονα των 15 εκατοστών, - Κόστος κατασκευής : 1,693,000 λίρες. Οι εργασίες κατασκευής συνεχίστηκαν μέχρι τον Δεκέμβριο του 1914, όμως τα Γερμανικά Ναυπηγεία έδωσαν προταιρεότητα στην εκτέλεση των παραγγελιών της Γερμανικής Κυβέρνησης, λόγω του Α'ΠΠ – διέκοψαν αυτεπάγγελτα την κατασκευή του ‘ΣΑΛΑΜΙΣ’. Μετά το τέλος του πολέμου και με το Τουρκικό ναυτικό αποδεκατισμένο, η Ελλάδα δεν δέχτηκε να παραλάβει το σκαρί και έτσι τα ναυπηγεία κατέθεσαν αγωγή το 1923. Μετά από διαιτησία που ολοκληρώθηκε το 1932 (!) η Ελλάδα πλήρωσε £30.000 επιπλέoν των £450.000 που είχε ως τότε πληρώσει για απλήρωτες εργασίες που είχαν γίνει και το πλοίο παρέμεινε ιδιοκτησία των ναυπηγείων(!) Το ποσό της προκαταβολής των 11.548.690 δραχμών χάθηκε.
Διαλύθηκε στη Βρέμη την ίδια χρονιά, και ενώ είχαν υπάρξει και κάποιες σκέψεις να ολοκληρωθεί για το ανασυσταθέν γερμανικό Π.Ν. με το όνομα ΤΙRPITZ.
Τα πυροβόλα του ΣΑΛΑΜΙΣ που είχαν κατασκευασθεί στις ΗΠΑ, πήγαν στη Μ.Βρετανία και εγκαταστάθηκαν σε Βρετανικά monitor της κλάσης "Abercrombie".

# Πηγές 

Conway's All the World's Fighting Ships 1906-1922
Naval warfare, 1815-1914 (Lawrence Sondhaus) - σελίδα 220

# Εξωτερικοί Σύνδεσμοι 

Ελληνικό Πολεμικό Ναυτικό
www.naval-history.net
www.battleships-cruisers.co.uk

# Aναφορές και σημειώσεις 

