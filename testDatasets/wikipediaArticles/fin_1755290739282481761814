
## Lasten laulukilpailu Karuselli

Lasten laulukilpailu Karuselli oli MTV3:n ohjelmistossa vuosina 1996–2000. Kyseessä oli alun perin alakouluikäisille ja myöhempinä vuosina (1999 ja 2000) myös teini-ikäisille tarkoitettu kilpailu. Televisiossa näytettiin vähintään semifinaalit ja finaalit, mutta muutamana vuonna myös alkukilpailut televisioitiin. idealtaan ja rakenteeltaan Karuselli oli hyvin samantapainen kuin vuosina 1990–1995 esitetty Tenavatähti ja juontaja oli sama kuin Tenavatähdessä, Seppo Hovi, mutta tapahtumana se ei ollut läheskään yhtä suurellinen eikä televisio-ohjelmana läheskään yhtä suosittu kuin Tenavatähti. Osallistujia Karusellissa oli huomattavasti vähemmän kuin Tenavatähdessä, eivätkä sen menestyneet kilpailijat sanottavasti olleet Tenavatähden menestyneiden kilpailijoiden tavoin esillä julkisuudessa ohjelman ulkopuolella. Myös vastaavasti katsojaluvut jäivät Tenavatähden katsojalukuja huomattavasti pienemmiksi. Karusellin alkueristä ei myöskään televisioitu yhtä suurta osaa kuin Tenavatähden alkueristä. Säestävänä orkesterina toimi pitkän linjan tanssiorkesteri Finlanders. Auraviihde järjesti Karusellin myös 2002–2004, mutta sitä ei enää näytetty valtakunnallisessa televisiossa, vaan ainoastaan joillain paikallisilla televisiokanavilla. Vuonna 2008 Karuselli-kilpailua alettiin jälleen järjestää vuosittain.

# Karuselli-finalistit 

# 1996 

Sara Lahtinen - Tyytyväinen Santeri
Pauliina Saarinen - Lounatuulen laulu
Eerika Aho - Luokan poikaRene Haavisto - Pieni ystäväin (yleisönsuosikki)
Jenna Koskenniemi - Tuulen värit
Maruska Lindeman - Poika tuo
Tuukka Raitala - Muumiblues
Kristian Ristkari - Lounatuulen laulu

# 1997 

Hannariina Hakala - Mennään hiljaa
Katariina Mäkinen - Syvälle sydämeen sattuu
Mikko Gustafsson - Meksikon pikajuna (yleisönsuosikki)Jenna Koskenniemi - Hei muumit
Henni-Liisa Stam - Moi moi vain
Emmi Strandman - Eka koulupäivä
Tomi Virtanen - Minun ystäväni
Iina Yli-Malmi - Koivu ja sydän

# 1998 

Laura Pakarinen - Elämän siiville
Sini Alatalo - Manuela
Samuel Harjanne - Con te partiròAnni Haavisto - Pingviinitanssi
Joni Hannula - Tyttö tuollainen
Jarmo Hatunen - Rokkenrolli-Olli
Jonna Pirttijoki - Sade on mun kyyneleeni
Annika Valtonen - Ystävyyden talo

# 1999 

# Tenavasarja 

1. Antti Annola - Sudet

Juulia Aho - Oon äiti pieni lintu vain
Oskari Hanhikoski - Niin Amerikassa
Pauliina Korpela - Kultaa ja jalokiviä

# Teinisarja 

1. Markus Määttänen - Kirje

Jenna Koskenniemi - Maailman lapset
Anu Kääriäinen - Krokotiilirock
Ann-Sofie Sakko - Hymne à l'amour

# 2000 

# Tenavasarja 

1. Sini Alatalo - Maailman lasten unet

Eveliina Määttä - Kaunein hetki
Sakari Pulkkinen - Ding ding ding
Laura Ruusumaa - Muna vai ankka

# Teinisarja 

1. Sanna Hannus - Levoton Tuhkimo

Heidi Heiskala - Hetki lyö
Linda Loikkanen - I Don’t Know How to Love Him
Jonna Pirttijoki - Rafaelin enkeli

# Televisioimattomien Karuselli-kisojen voittajat 

2002: Satu Hyvärinen ja Millariia Wikman
2003: Jaana Säkkinen (tenavasarja), Eveliina Määttä (teinisarja)
2004: Jaakko Säkkinen
2008: Ida-Maria Juntunen
2009: Tuuli Oikarinen
2010: Viivi Korhonen
2011: Leevi Lehtisyrjä
2012: Elina Suomi

# Lähteet 

# Aiheesta muualla 

Karuselli -lasten laulukilpailun kotisivut
