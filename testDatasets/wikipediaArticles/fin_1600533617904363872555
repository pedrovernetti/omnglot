
## The James Gang

Jesse Woodson James (5. syyskuuta 1847 Clay County, Missouri, Yhdysvallat – 3. huhtikuuta 1882 St. Joseph, Missouri, Yhdysvallat) oli yhdysvaltalainen lainsuojaton, joka keräsi mainetta jo eläessään ja josta kuolemansa jälkeen tuli legenda.
Jesse James osallistui Yhdysvaltain sisällissotaan, minkä jälkeen paluu arkeen ei enää onnistunut. Sen sijaan Jesse, hänen veljensä Frank, heidän serkkunsa Youngerin veljekset ja muutama muu vanha Quantrillin sissi muodostivat James-Younger-jengin nimellä tunnetun rikollisjoukkion. Youngerin veljeksille olivat äitinsä kautta sukua myöhemmin vaikuttaneet Daltonin veljekset.
James-Younger-jengi ryösti pankkeja, junia ja postivaunuja vuosina 1866–1876. Syyskuussa 1876 jengi lähti ryöstämään pankin Northfieldiin Minnesotaan. Pankkivirkailija kuitenkin kieltäytyi avaamasta kassaholvin ovea, ja pankin ulkopuolella kaupunkilaiset nousivat aseisiin. Clell Miller ja Bill Chadwell ammuttiin kadulle. Pakomatkan aikana Youngerin veljekset pidätettiin ja Charley Pitts ammuttiin. Vain Jamesin veljekset pääsivät pakoon, ja tämä oli jengin loppu.Kolmen vuoden hiljaiselon jälkeen Jesse kokosi täysin uuden koplan, jonka toimintaan Frank osallistui vain pari kertaa. Uudet jäsenet eivät olleet vanhojen sotakaverien veroisia tappajia. Dick Liddil, Charles ja Robert Ford vehkeilivät viranomaisten kanssa Jamesin selän takana. Vainoharhainen Jesse James ampui Clell Millerin veljen Edin, joka oli isoveljensä kuoleman jälkeen liittynyt uuteen jengiin.
Marraskuussa vuonna 1881 Jesse James muutti perheineen St. Josephiin, Missouriin. Hän oli aikeissa lopettaa ryövärin uransa, mutta hän halusi tehdä vielä viimeisen suuren ryöstön, joten hän kutsui Charles ja Robert Fordin suunnittelemaan Platte Cityn pankin ryöstöä. Fordin veljesten todellisena tarkoituksena ei ollut ryöstää pankkia vaan saada Jesse Jamesista luvattu 10 000 dollarin etsintäkuulutuspalkkio.
3. huhtikuuta 1882 Fordit ja James söivät aamiaista Jamesin talolla. James huomasi talossaan pölyisen taulun. Hän nousi tuolille puhdistamaan sitä, eikä hänellä ollut asetta. Robert Ford huomasi tilaisuutensa tulleen ja tappoi Jamesin ampumalla tätä takaraivoon. James haudattiin talonsa pihalle. 
Joskus Jesse Jamesin kerrotaan olleen eräänlainen Villin lännen Robin Hood, joka ryösti rikkailta ja jakoi ryöstösaaliin köyhille. Tämä lauluissa ja kevyessä kirjallisuudessa esiintyvä Jesse James on luultavasti vain kuvitteellinen hahmo, jolla ei ole oikean Jesse Jamesin kanssa muuta yhteistä kuin nimi ja ammatti.

# Elokuvia 

Jesse Jamesin salamurha pelkuri Robert Fordin toimesta
American Outlaws

# Lähteet 

# Aiheesta muualla 

 Kuvia tai muita tiedostoja aiheesta Jesse James Wikimedia CommonsissaContents Official Website for the Family of Frank & Jesse James. Viitattu 2.4.2019 (englanniksi). Jesse Jamesin jälkeläisten virallinen kotisivu.
Jesse Gregory James, alias Jesse James Official Website for the Family of Frank & Jesse James. Viitattu 2.4.2019 (englanniksi). Jesse G. James ei ole todistanut olevansa sukua.
Gilmore, Donald L.: James Younger Gang – Facts, information and articles about the James Younger Gang, famous outlaws from the Wild West Historynet. elokuu 2000. Viitattu 2.4.2019 (englanniksi). 
James-Younger Gang Civil War St. Louis. 25.1.2001. Viitattu 2.4.2019 (englanniksi). 
Short History of the James-Younger Gang James – Younger Gang. Viitattu 2.4.2019 (englanniksi).
