
## Jalkapallo kesäolympialaisissa 2004

XXVIII olympiadin kisat (13.–29. elokuuta 2004) järjestettiin Ateenassa Kreikassa. Näin kisat palasivat 108 vuoden tauon jälkeen nykyaikaisten olympialaisten syntypaikkaan Ateenaan ja samalla antiikin aikaisten Olympian kisojen kotimaahan Kreikkaan. Olympialaisiin osallistui 10 625 urheilijaa edustaen 201 olympiakomiteaa. Mitaleita jaettiin 301 kilpailussa yhteensä 34 eri urheilulajissa.
Kisat muistetaan massiivisista turvatoimista terroriuhan vuoksi sekä kisapaikkojen valmistumisesta viime tipassa. Kisojen turvallisuusuhkia vastaan käytettiin 1,08 miljardia euroa.Kisojen kulut olivat 7,202 miljardia euroa. NBC Universal maksoi 793 miljoonaa dollaria televisiolähetysoikeuksistaan.14 henkilöä kuoli stadionin rakentamisen aikana.

# Hakijat 

Vuoden 2004 kesäolympialaisia hakivat Kreikan Ateena, Italian Rooma, Etelä-Afrikan Kapkaupunki, Ruotsin Tukholma ja Argentiinan Buenos Aires. Äänestykset valinnasta tehtiin 5. syyskuuta 1997. Viimeisellä äänestyskierroksella Ateena voitti Rooman.

# Äänestys 

# Olympiatuli 

Olympiatuli sytytettiin Antiikin Olympiassa 25. maaliskuuta 2004. Sytytyksen jälkeen ensimmäinen soihdunkantaja oli Kreikan Konstantínos Gkatsioúdis ja ensimmäinen soihdunkantaja Kreikan osuudella, joka päättyi Panathinaikon stadionille 31. maaliskuuta 2004. Ensimmäistä kertaa olympiatuli kiersi matkallaan maailman ennen paluutaan Kreikkaan. Maailmankiertue käynnistyi 4. kesäkuuta. Tuli kävi kaikissa olympiakaupungeissa ja ensimmäistä kertaa jokaisessa asutussa maanosassa, joista Etelä-Amerikka ja Afrikka olivat mukana reitillä ensimmäistä kertaa. Kaikkiaan matkaa tulelle kertyi 78 000 kilometriä, ja soihtua kuljetti noin 11 000 kantajaa. Helsinkiin olympiatuli saapui Tukholmasta 2. heinäkuuta 2004 iltapäivällä. Rautatientorilta alkoi 120 viestinviejän 51,5 kilometrin taival, jonka osuudet olivat noin 400 metriä. Suurin osa kantajista oli tavallisia kansalaisia. Mukana oli myös joukko tunnettuja suomalaisia. Soihtuviestin aloitti nelinkertainen olympiavoittaja Lasse Viren. Pitkänsillan yli soihdun kantoi viestin vanhin kantaja Teuvo Paakkari, joka oli kantanut soihtua samalla osuudella jo vuonna 1952. Maratonmestari Veikko Karvonen toi olympiatulen Idols-tähti Antti Tuiskulle, joka kantoi soihtua Sibelius-monumentin luona. Senaatintorilla soihtua kantoi melonnan kaksinkertainen olympiavoittaja Yrjö Hietanen. Mannerheimintien eteläosalla soihtua veivät muiden muassa entinen ministeri Elisabeth Rehn, koomikko Krisse Salminen ja keihäänheiton maailmanmestari Kimmo Kinnunen. Linnanmäelle soihdun kantoi kolminkertainen hiihdon olympiavoittaja Marja-Liisa Kirvesniemi. Muita tunnettuja viestinviejiä olivat näyttelijä Risto Kaskilahti, jääkiekkoilija Jari Kurri, nyrkkeilyn olympiamitalisti Arto Nilsson. Helsingistä olympiatuli jatkoi matkaansa Moskovaan. Takaisin Kreikkaan olympiatuli palasi 9. heinäkuuta. Kisojen avajaisissa 13. heinäkuuta stadionin olympiatulen sytytti purjelautailun olympiakultamitalisti vuoden 1996 kisoista Nikólaos Kaklamanákis.

# Avajaiset 

Kisojen avajaisten TV-lähetys oli ensimmäinen kansainvälinen suora teräväpiirtolähetys ja se lähetettiin teräväpiirtona Yhdysvalloissa ja Japanissa.

# Lajit 

Olympialaisten ohjelmassa oli 301 kilpailutapahtumaa 34 eri urheilulajissa.

# Osallistujat 

Vuoden 2004 olympialaisiin osallistui ennätysmäärä maita, kun kaikkiaan 201 maan olympiakomiteat lähettivät joukkueen kisoihin. Uusina maina olympialaisissa nähtiin Kiribati ja Itä-Timor. Numero maan nimen perässä tarkoittaa maasta osallistuneiden urheilijoiden lukumäärää.

# Mitalitaulukko 

Kisojen menestyksekkäin maa oli Yhdysvallat.

# Kuvagalleria 

 
 
 
 
 
 
 
 
 
 
 
 
 
 

# Katso myös 

Kesäparalympialaiset 2004

# Lähteet 

# Aiheesta muualla 

 Kuvia tai muita tiedostoja aiheesta Kesäolympialaiset 2004 Wikimedia Commonsissa
