
## Happy Xmas (War Is Over)

”Happy Xmas (War Is Over)” on John Lennonin, Yoko Onon ja The Plastic Ono Bandin kappale. Se levytettiin New Yorkissa lokakuussa 1971 tuottaja Phil Spectorin avustuksella. Lapsikuoro taustalla on Harlem Community Choir. Kappale on Lennonin reaktio Vietnamin sotaan. Siitä on tullut ikivihreä joululaulu ja se on ilmestynyt useilla joululevyillä. 
Kappaleen sanoitus perustuu Lennonin ja Yokon rauhankampanjaan jouluna 1969, jolloin yhteentoista suurkaupunkiin ympäri maailmaa ilmestyi 16. joulukuuta valtavia kylttejä, joissa luki teksti ”War is Over! If you want it. Happy Christmas from John and Yoko.” Tämä oli maailmanlaajuisella mittakaavalla katsoen yksi suurimpia rauhankampanjoita ja julisteisiin vastattiinkin paikoin viesteillä ”We want it! Happy Christmas to John and Yoko.” Lennon käytti tätä kulttimaineeseen noussutta kampanjaansa myös kappaleensa musiikkivideossa, jossa näkyy myös suomenkielinen juliste tekstillä ”Sota on ohi! Jos niin haluat. Hyvää joulua toivottavat John ja Yoko.”
Kappaleen melodia on osittain lainattu vanhasta kansanlaulusta ”Stewball”, jonka on levyttäneet ainakin Peter, Paul and Mary ja Joan Baez. Joidenkin tietojen mukaan sävel olisi peräisin jopa 1800-luvulta. Myös kansanlaulu ”On top of old smokey” on lähellä kyseistä melodiaa.
Laulun suomalainen versio on Juha Vainion ja Jukka Virtasen sanoittama ”Joulun rauhaa”.

# Cover-versioiden esittäjiä 

Happoradio, Joulun rauhaa (2017)
Tarja Turunen, Henkäys ikuisuudesta, 2006 (Happy Christmas (War is Over))
The Corrs, liveversio bonuskappaleena Live in London -DVD:llä, 2001
Tommy Körberg ja Sissel Kyrkjebø, (Låt julen förkunna)
The Alarm, (Happy Christmas (War is Over))
Tomoyasu Hotei
Céline Dion
Melissa Etheridge
The Crüxshadows
Sarah McLachlan
The Fray
The Moody Blues
Angélique Kidjo
Maroon 5
Drake Bell
Damien Rice
Sarah Brightman
Antti Tuisku
Raskasta joulua
