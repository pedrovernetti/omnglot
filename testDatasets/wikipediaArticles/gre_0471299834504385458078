
## Πάρμα Κάλτσιο 1913

Η Πάρμα Κάλτσιο 1913 (ιταλικά: Parma Calcio 1913) είναι ποδοσφαιρικός σύλλογος με έδρα την ομώνυμη πόλη της Ιταλίας. Ιδρύθηκε ως «Parma Foot Ball Club» το Δεκέμβριο του 1913 και διεξάγει τους εντός έδρας αγώνες της στο στάδιο «Ένιο Ταρντίνι», που συχνά αναφέρεται ως απλά «Il Tardini», χωρητικότητας 22.352 θεατών, από το 1923. Παραδοσιακά, η ομάδα παίζει ελκυστικό ποδόσφαιρο και αναπτύσσει ποδοσφαιριστές μέσα από την ακαδημία του συλλόγου.Αν και η Πάρμα ποτέ δεν κέρδισε εγχώριο τίτλο πρωταθλήματος, ούτε συμμετείχε στις μεγάλες ευρωπαϊκές διοργανώσεις μέχρι τη δεκαετία του 1990, κατέκτησε τρία Κύπελλα Ιταλίας, ένα Σούπερ Καπ Ιταλίας, δύο Κύπελλα ΟΥΕΦΑ, ένα Ευρωπαϊκό Σούπερ Καπ και ένα Ευρωπαϊκό Κύπελλο Κυπελλούχων. Με τον τότε πρόεδρο του συλλόγου, Καλίστο Τάντσι, ο σύλλογος κέρδισε αυτά τα οκτώ τρόπαια, μεταξύ 1992 και 2002, μια περίοδο κατά την οποία είχε τις καλύτερες επιδόσεις στο πρωτάθλημα από την ίδρυσή της, τερματίζοντας στη δεύτερη θέση την περίοδο 1996-1997, απειλώντας παράλληλα την κυριαρχία των καθιερωμένων ως ισχυρών συλλόγων του πρωταθλήματως, Γιουβέντους, Μίλαν και Ίντερ, οι οποίες ήταν οι μόνες ιταλικές ομάδες που είχαν μεγαλύτερες επιτυχίες σε ευρωπαϊκό επίπεδο, από την Πάρμα.Περίπου στα τέλη του 2003 το σκάνδαλο «Parmalat» έφερε οικονομικά προβλήματα, που προκάλεσαν την κατάρρευση της επιχείρησης που διαχειριζόταν το σύλλογο, με αποτέλεσμα αυτός να οδηγηθεί σε προσωρινή διοίκηση μέχρι τον Ιανουάριο του 2007. Ο σύλλογος κήρυξε πτώχευση το 2015 και δήλωσε συμμετοχή στη Σέριε Δ, βάση του άρθρου 52 N.O.I.F.

# Έμβλημα και χρώματα 

Τα πρώτα επίσημα χρώματα της Πάρμα, όταν ιδρύθηκε το 1913 υπό την ονομασία της «Verdi Foot Ball Club», ήταν όμοια με εκέινα της πόλης, δηλαδή το κίτρινο και το μπλε (gialloblù), τετραγωνισμένα. Ο Ούγκο Μπέτι και ο Τορκάτο Ροσίνι, αργότερα, να δημιούργησαν ένα νέο σχέδιο. Λευκή φανέλα με ένα μεγάλο μαύρο σταυρό στο στήθος. Η φανέλα με το σταυρό είναι αυτή που συνοδεύει την ιστορία της Πάρμα μέχρι το 1951, όταν, για προληπτικούς λόγους, αποφασίστηκε η αντικατάστασή του από κίτρινες και μπλε κάθετες ρίγες. Το 1958 αποκαθίσταται ο σταυρός στη φανέλα.Μετά την εξαγορά της Πάρμα και τη μετονομασία της σε «Parmense», έπαυσε να χρησιμοποιεί το σταυρό στη φανέλα. Την 1η Ιανουαρίου του 1970, οι νέοι ιδιοκτήτες της Πάρμα αντικαθιστούν επίσης τα χρώματα και τα σύμβολα της ομάδας. Ο σταυρός στη φανέλα επανεμφανίζεται μέχρι το 1983, όταν, κυρίως για εμπορικούς λόγους, απαλείφεται και πάλι, με τη φανέλα να είναι λευκή. Το 1998, στη φανέλα επαναφέρεται το κίτρινο και το μπλε σε οριζόντιες ζώνες. Το 2004, ο σταυρός επανέρχεται στις φανέλες των παικτών της Πάρμα.Το πρώτο έμβλημα του συλλόγου έκανε την εμφάνισή του το 1940. Τότε, οι φανέλες της ομάδας, απεικόνιζαν ένα σταυρό στο στήθος, ο οποίος αποτελούσε και το έμβλημα του συλλόγου. Το 1968 παρουσιάστηκε το πρώτο επίσημο έμβλημα, δύο ομόκεντροι κύκλοι σε κίτρινο και μπλε, και γύρο από αυτούς, η ονομασία του συλλόγου. Την 1η Ιανουαρίου του 1970, τα στοιχεία του εμβλήματος αλλάζουν, καθώς παίρνει τη μορφή θυρεού, στην κορυφή του οποίο αναγράφεται η ονομασία του συλλόγου, ενώ στην κάτω πλευρά η ασπίδα χωρίζεται σε δύο μέρη, με τη αριστερή μεριά να εμπεριέχει ενα σταυρό, ενώ η δεξιά καλύπτεται από ρίγες κίτρινες και μπλε. Το έμβλημα αλλάζει και πάλι την περίοδο 2000-2001, με την προσθήκη ενός ταύρου στη δεξιά πλευρά, κατά τον εορτασμό της επετείου της πόλης. Η είδηση δεν ήταν ευχάριστη τους οπαδούς και ήδη από την επόμενη περίοδο, επαναφέρθηκε η προηγούμενη εκδοχή. Το 2004, στο λογότυπο αλλάζει μόνο το αρκτικόλεξο (από AC σε FC) λόγο αλλαγής της επωνυμίας της σε «Parma FC SpA».Με σκοπό να σηματοδοτήσει την εκατονταετηρίδα του συλλόγου, το έργο «Parma Brand» της Πάρμα δημιουργεί ένα νέο λογότυπο που θυμίζει το κλασσικό, έχοντας στην κορυφή τον αριθμό «100», για να τιμήσουν τη σημαντική αυτή επέτειο, ενώ την επόμενη περίοδο παρουσιάζεται ένα νέο έμβλημα, το οποίο διαφέρει από το κλασικό σε κάποιες λεπτομέρειες (αιχμηρή κορυφή και διαφορετική γραμματοσειρά). Έπειτα από την πτώχευση και την αποκατάσταση του συλλόγου το 2015, πραγματοποιήθηκε δημοσκόπηση με σκοπό οι οπαδοί να επιλέξουν το νέο εταιρικό έμβλημα. Η επιλεγείσα λύση αποτελούνταν από ένα λευκό θυρεό, πλαισιωμένο από κίτρινο και μπλε, ο οποίος εμπεριείχε ένα μαύρο σταυρό με το έτος ίδρυσης στη βάση του, ενώ στην κορυφή αναφέρεται το όνομα της ομάδας και το έτος ίδρυσης. Το 2016, επαναφέρθηκε το έμβλημα του 1970, με την επιγραφή Parma Calcio στην κορυφή του θυρεού.

 
 
 
 
 

# Επωνυμίες 

1913–1930 «ParmKlllllllllcldkd!ldldkd!dkdkdkddmdmdmdmdmd!cf!d!f!d!dmmddmdmd!dkd!dkdkckkckcjcjcjcmcncjcncmcmcncncncncjc

1930–1967 «Parma Associazone Sportiva»
1967–1970 «Parma Football Club»
1970–2004 «Parma Associazone Calcio S.p.A.»
2004–2015 «Parma Football Club S.p.A.»
2015–0000 «SSD Parma Calcio 1913 s.r.l.»

# Τίτλοι 

Η Πάρμα δεν έχει κατακτήσει ποτέ το Πρωταθλήμα Ιταλίας αλλά έχει κατακτήσει 3 φορές το Κύπελλο Ιταλίας. Εξαιρετικές είναι οι επιδόσεις της ομάδας στα Ευρωπαϊκά πρωταθλήματα, έχει κατακτήσει 1 φορά το Κύπελλο Κυπελλούχων Ευρώπης, 2 φορές το Κύπελλο ΟΥΕΦΑ και 1 φορά το Σούπερ Κύπελλο Ευρώπης.Κύπελλα Ιταλίας

1992 Πάρμα - Γιουβέντους: 0-1, 2-0
1999 Πάρμα - Φιορεντίνα: 1-1, 2-2 (εκτός έδρας γκολ)
2002 Πάρμα - Γιουβέντους: 1-2, 1-0 (εκτός έδρας γκολ)Κύπελλο Κυπελλούχων Ευρώπης

1993 Πάρμα - Αντβέρπ 3-1Κύπελλο ΟΥΕΦΑ

1995 Πάρμα - Γιουβέντους: 1-0, 1-1
1999 Πάρμα - Ολιμπίκ Μαρσέιγ 3-0Σούπερ Κύπελλο Ευρώπης

1993 Πάρμα - ΑΚ Μίλαν 0-1, 2-0 (παράταση)

# Παραπομπές 

# Πηγές 

Επίσημος ιστότοπος
