
## EM i curling 2007

Europamesterskabet i curling 2007 for herre- og kvindehold var det 33. EM i curling gennem tiden. Mesterskabet blev arrangeret af European Curling Federation, og det blev afviklet i BLZ Arena i Füssen, Tyskland i perioden 1. – 8. december 2007. 
Mesterskabet havde deltagelse af 31 herre- og 23 kvindehold. For begge køn gjaldt, at mesterskabet var opdelt i to niveauer. I A-gruppen spillede de ti bedste hold om det egentlige europamesterskab, mens de resterende hold spillede B-EM. De to dårligst placerede hold ved A-EM rykkede ned i B-gruppen til næste EM, mens de to bedste hold fra B-EM rykkede op i A-gruppen.
Mændenes titel blev for 11. gang vundet af Skotland, der i finalen vandt 5-3 over Norge, som ellers indtil var ubesejret i turneringen. Bronzemedaljerne gik til Danmark, der blev repræsenteret af et hold fra Hvidovre Curling Club med Johnny Frederiksen som kaptajn. Det var Danmarks fjerde EM-bronze og den første EM-medalje siden 2003.
Sejren i kvindernes turnering gik til Sverige. Det var svenskernes 17. EM-titel i alt og den syvende titel på otte år. I finalen blev Skotland besejret klart med 9-4. Danmark blev repræsenteret af et hold under ledelse af Lene Nielsen, som vandt grundspillet. Men efter to nederlag i slutspillet måtte holdet dog nøjes med bronzemedaljer. Det var Danmarks sjette EM-bronze gennem tiden, og danske kvindehold havde dermed vundet medaljer ved fem af de seneste syv europamesterskaber.
Både herre- og kvindeholdene spillede desuden om otte europæiske pladser ved VM 2008. De syv bedste hold i A-gruppen kvalificerede sig til VM, mens den sidste plads tilfaldt vinderen af en dyst i bedst af tre kampe mellem A-EM's nr. 8 og vinderen af B-EM.

# Mænd 

# Samlet rangering 

# A-EM 

I A-gruppen spillede de ti bedste hold. Først spillede holdene alle-mod-alle (round robin-kampe), hvilket gav ni kampe til hvert hold. De fire bedste hold efter round robin-kampene gik videre til slutspillet om medaljer, der blev afgjort som et Page playoff. 
De syv bedste hold kvalificerede sig direkte til VM i USA i 2008, mens holdet der sluttede som nr. 8 måtte spille kvalifikationskampe (bedst af tre) om den sidste europæiske VM-plads mod vinderen af B-EM.

# B-EM 

21 hold spillede B-EM om to oprykningspladser til A-gruppen. Vinderen af B-gruppen skulle endvidere spille mod nr. 8 fra A-gruppen om Europas ottende plads ved VM 2008. Oprindeligt var 23 hold tilmeldt, men Ukraine og Kasakhstan meldte afbud.
De 21 hold var inddelt i tre grupper, der spillede alle-mod-alle. De tre gruppevindere gik videre til semifinalerne, mens de tre toere spillede om den sidste semifinaleplads.

# VM-kvalifikation 

De syv bedste hold i A-gruppen – Norge, Danmark, Schweiz, Skotland, Tyskland, Sverige og Frankrig – kvalificerede sig direkte til VM i USA 2008. Den sidste europæiske plads gik til vinderen af en dyst i bedst af tre kampe mellem A-gruppens nr. 8, Tjekkiet, og vinderen af B-gruppen, Irland.

Tjekkiet kvalificerede sig dermed til VM med 2-0 i sejre.

# Kvinder 

# Samlet rangering 

# A-EM 

I A-gruppen spillede de ti bedste hold. Først spillede holdene alle-mod-alle (round robin-kampe), hvilket gav ni kampe til hvert hold. De fire bedste hold efter round robin-kampene gik videre til slutspillet om medaljer, der blev afgjort som et Page playoff. 
De syv bedste hold kvalificerede sig direkte til VM i Canada i 2008, mens holdet der sluttede som nr. 8 måtte spille kvalifikationskampe (bedst af tre) om den sidste europæiske VM-plads mod vinderen af B-EM.

# B-EM 

Tretten hold spillede B-EM om to oprykningspladser til A-gruppen. Vinderen af B-gruppen skulle endvidere spille mod nr. 8 fra A-gruppen om Europas ottende plads ved VM 2008.
De 13 hold var inddelt i to grupper, der spillede alle-mod-alle. De to bedste hold fra hver gruppe gik videre til semifinalerne.

Det norske hold indgav allerede inden EM en protest over slutspilsprogrammet i B-gruppen, som de mente stred mod ECF's regler for afvikling af EM, ifølge hvilke også slutspillet i B-gruppen skal afvikles som et Page playoff. I stedet blev slutspillet afviklet som almindelige semifinaler, efterfulgt af bronzekamp og finaler, hvilket frarøvede de to gruppevindere fordelen af at have to chancer for at spille sig i B-finalen og dermed rykke op i A-gruppen.

# VM-kvalifikation 

De syv bedste hold i A-gruppen – Danmark, Sverige, Schweiz, Skotland, Rusland, Italien og Tyskland – kvalificerede sig direkte til VM i Canada 2008. Den sidste europæiske plads gik til vinderen af en dyst i bedst af tre kampe mellem A-gruppens nr. 8, Tjekkiet, og vinderen af B-gruppen, England.

Tjekkiet kvalificerede sig dermed til VM med 2-0 i sejre.

# Kilder / eksterne henvisninger 

World Curling Federation (officiel hjemmeside)
WCF Results & Statistics – Le Gruyère AOC European Curling Championships 2007 – Men
WCF Results & Statistics – Le Gruyère AOC European Curling Championships 2007 – Women
European Curling Federation (officiel hjemmeside)
EM i curling 2007 (officiel hjemmeside)
