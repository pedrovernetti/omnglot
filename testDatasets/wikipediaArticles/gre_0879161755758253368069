
## Δελτίο δανειζομένου

Το δελτίο δανειζομένου ή η κάρτα βιβλιοθήκης είναι η αναγνωριστική κάρτα που έχει ο κάθε χρήστης μιας βιβλιοθήκης όταν είναι μέλος σε αυτή. Πάνω στο δελτίο αναγράφονται τα βασικά στοιχεία του χρήστη (όνομα, επίθετο, ιδιότητα) και συνήθως υπάρχει πρόσφατη φωτογραφία του χρήστη-κατόχου του δελτίου (στον οποίο ανήκει το δελτίο). Κάθε κάρτα διακρίνεται από ένα bar code, το οποίο αντιστοιχεί την ηλεκτρονική κάρτα του χρήστη μέσα στο αυτοματοποιημένο σύστημα που χρησιμοποιεί η βιβλιοθήκη. Συνεπώς, ο βιβλιοθηκονόμος έχει τη δυνατότητα να δει με λεπτομέρεια τα στοιχεία του χρήστη, να καταχωρίσει τα δανεισμένα βιβλία στο φάκελό του και να αποδεσμεύσει τον χρήση όταν τα επιστρέψει στη βιβλιοθήκη. Σήμερα τα περισσότερα πανεπιστήμια δημιουργούν πλαστικοποιημένες κάρτες που επιτρέπουν στην πανεπιστημιακή κοινότητα να την χρησιμοποιήσει σε διάφορες υπηρεσίες εντός πανεπιστήμιου, όπως και για την είσοδο στην βιβλιοθήκη. Με την ίδια κάρτα ο χρήστης μπορεί να θέσει ηλεκτρονικά σε κράτηση ένα τεκμήριο που χρειάζεται και δεν είναι διαθέσιμο στη βιβλιοθήκη τη δεδομένη χρονική στιγμή, ώστε να έχει προτεραιότητα στο δανεισμό.
