
## Αλάμα (Γρανάδα)

Η Αλάμα ντε Γρανάδα (στα ισπανικά: Alhama de Granada) είναι ένας δήμος της Ισπανίας που ανήκει στην επαρχία της Γρανάδας, στην Ανδαλουσία. Βρίσκεται στο δυτικό τμήμα της φυσικής επαρχίας (κομάρκας) της Αλάμα, στους πρόποδες του φυσικού πάρκου που διαμορφώνεται από την ομώνυμη οροσειρά και τις αντίστοιχες της Τεχέδα και της Αλμιχάρα, κάτι που της χαρίζει ήπια καλοκαίρια.
Είναι γνωστή για τα αραβικά της λουτρά, που είναι χτισμένα πάνω στα απομεινάρια των αντίστοιχων ρωμαϊκών, που της προσδίδουν και το όνομά της (al-hama) που στα αραβικά σημαίνει «το λουτρό». Είναι επίσης διάσημη για τα φυσικά φαράγγια που διασχίζει ο ποταμός Αλάμα που εντοπίζεται στα βόρεια του χωριού.

# Παραπομπές 

