
## Vantaan kuvataidekoulu

Vantaan kuvataidekoulu on Vantaan kaupungin ylläpitämä, lapsille ja nuorille (5−20-v.) suunnattu vapaa-ajan oppilaitos. Opetus seuraa kuvataiteen perusopetuksen laajaa oppimäärää. Lisäksi kuvataidekoulu järjestää lyhytkursseja lapsille, perheille ja aikuisille. Opettajat ovat kuvataide-opettajia ja visuaalisen alan ammattilaisia. Opetuspisteitä on eri puolilla Vantaata. Toiminta on maksuillista. 

# Opetus 

Opetusta annetaan tavallisesti 12–14 oppilaan ryhmissä. Varhaisiän- ja perusopinnoissa ryhmä koostuu joko samanikäisistä tai kahden ikäryhmän oppilaista. Syventävissä työpajoissa ikäjakauma on suurempi. Ryhmät kokoontuvat iltapäivisin ja iltaisin. Opetus on jaettu 34 opintoviikolle.Opetuksen muodot:

Varhaisiän opinnot (5-6v)
Perusopinnot (7-12v)
Syventävät eli työpajaopinnot (13-20v).Opintojen arviointi:

Perus- ja syventävissä opinnoissa oppilas saa vuosittain kirjallisen arvioinnin opettajaltaan
Perusopintojen päättyessä oppilas saa perusopintojen päättötodistuksen ja opettajan kirjallisen arvioinnin opinnoistaan ja vapaaehtoisesta portfoliostaan
Syventävien opintojen päätteeksi oppilas voi halutessaan tehdä päättötyö.Päättötyö:

Opiskelija voi tehdä vapaaehtoisen päättötyön täytettyään 16 vuotta ja opiskeltuaan vähintään kolme vuotta työpajoissa
Sisältää teoksen, portfolion ja siihen liittyvän itsearvioinnin
Päättötyöstä saa numeroarvosanan ja kirjallisen kuvauksen osaamisesta vähintään kahdelta arvioijalta

# Työpajat 

Työpajat ovat valinnaisia ja niihin ilmoittaudutaan vuodeksi kerrallaan. Työpajoissa oppilas syventää perusopinnoissa hankkimiaan tietoja ja taitoja valitsemallaan kuvataiteen tai kuvallisen median alueella.Työpajoja järjestetään:

Kulttuurikeskus Orvokissa (Tikkurila)
Myyrmäkitalossa (Myyrmäki)
Kartanonkosken koululla (Pakkala)
Lumossa (Korso)Työpajojen alueet:

Arkkitehtuuri ja muotoilu
Digitaalinen kuvankäsittely ja valokuvaus
Keramiikka
Naamio- ja nukke
Kuvataide ja nykytanssi
Kuvitus
Piirustus ja maalaus
Piirustus ja taidegrafiikka -omaa viivaa etsimässä
Sarjakuva
Valokuva
Laaja kuvataide
Peliohjelmointi ja pelihahmojen suunnittelu 1.0
Nykytaide
Tekstiilitaide. 

# Lähteet 

# Aiheesta muualla 

Vantaan kuvataidekoulu
Vantaan kuvataidekoulun Facebook
