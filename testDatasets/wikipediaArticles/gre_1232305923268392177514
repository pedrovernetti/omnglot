
## Κύλιξ με Ηρακλή και Τρίτωνα

Η κύλιξ με Ηρακλή και Τρίτωνα είναι αρχαίο ελληνικό εύρημα από το Κορνέτο, σήμερα Ταρκυνία (Tarquinia) του Λάτιο της Ιταλίας. Εκτίθεται στο Εθνικό Μουσείο της Ταρκυνίας.

# Περιγραφή 

Είναι αγγείο που χρησίμευε στην πόση κρασιού. Είναι διακοσμημένο εσωτερικά και εξωτερικά με αγγειογραφίες. Στο εσωτερικό βλέπουμε αναπαράσταση της πάλης του Ηρακλή με τον Τρίτωνα, ενώ η σκηνή περιβάλλεται από χορό Νηρηίδων με επιγραφές. Ο Ηρακλής σφίγγει τον Τρίτωνα με τα μπράτσα του για να τον πνίξει, ενώ έχει δεμένες τις γροθιές του σε λαβή που αποδίδεται σε σχήμα μαιάνδρου. Στο εξωτερικό μέρος εικονίζονται δύο ζώνες. Στην επάνω ζώνη βλέπουμε μια σκηνή αρματοδρομίας. Ένα άρμα με δύο άλογα καλπάζει προς τα δεξιά ανάμεσα σε δύο τέρματα. Η κάτω ζώνη είναι διακοσμημένη με αντικριστές Σφίγγες, και με την επιγραφή «ΧΑΙΡΕ ΚΑΙ ΠΙΕΙ ΕΥ» (χαίρε και καλή πόση).

# Πηγές 

Τζέιν Έλεν Χάρισον, Ντάγκαλντ ΜακΚολλ (1894). Greek vase paintings: a selection of examples. London: Unwin. σελίδες 47 και πίνακας. Ανακτήθηκε στις 14 Αυγούστου 2012. 

# Εξωτερικοί σύνδεσμοι 

Παρουσίαση του αγγείου από το www.beazley.ox.ac.uk
