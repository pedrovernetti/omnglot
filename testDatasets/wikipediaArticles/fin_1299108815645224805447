
## Paavo Laitinen

Paavo Antero Laitinen (8. marraskuuta 1931 Kuusamo – 25. marraskuuta 2004 Helsinki) oli suomalainen juristi, diplomaatti ja pankinjohtaja. Laitisen vanhemmat olivat kenttäpiispa Toivo Vilho Kultimo Laitinen ja Saara Liina Määttä. Hän pääsi ylioppilaaksi 1951 ja valmistui lainopin kandidaatiksi ja ekonomiksi 1955.Laitinen meni aluksi ulkoministeriön palvelukseen. Hän oli ulkoasiainministeriön avustajana 1956–1958, Washingtonin suurlähetystön avustajana 1959–1961, Ankaran suurlähetystön II luokan lähetystösihteerinä 1961–1963, ulkoasiainministeriön jaostosihteerinä 1964–1965 ja Tukholman suurlähetystön I luokan lähetystösihteerinä 1965–1968. Hän oli ulkoasiainministeriön jaostopäällikkönä 1968–1971 ja Pariisin suurlähetystön lähetystöneuvoksena 1971–1972. Laitinen siirtyi sitten pankkialalle ja oli Pohjoismaiden Yhdyspankin, sittemmin Suomen Yhdydpankin johtokunnan jäsenenä 1972–1974 ja pankin varatoimitusjohtajana vuodesta 1974 alkaen.Paavo Laitisen on arveltu olleen yksi Suomen Kuvalehteen kirjoittaneen Veikko Viisi kollektiivinimimerkin takana olleista ulkoministeriön virkamiehistä, muita olivat Risto Hyvärinen, Max Jakobson ja Keijo Korhonen.

# Lähteet 

