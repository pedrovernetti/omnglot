
## Møn Kommune

Møn Kommune i Storstrøms Amt blev dannet i 1968, 2 år før kommunalreformen i 1970. Ved strukturreformen i 2007 blev den indlemmet i Vordingborg Kommune sammen med Langebæk Kommune og Præstø Kommune.

# Stege Købstad 

Stege var Møns eneste købstad. Det begreb mistede sin betydning ved kommunalreformen. Fra 1968 til 1970 havde Møn Kommune Marstal-status, dvs. købstadlignende, men den deltog i amtskommunens økonomiske fællesskab.
Stege købstad var siden 1800-tallet omgivet af to sognekommuner: landsognet og landdistriktet:

# Landsognet 

Stege købstads landsogn omfattede tre områder øst og vest for købstaden samt syd for Stege Nor. I landsognet fandtes den lille ø Lindholm, det tidligere færgeleje Koster, flyvepladsen Kostervig og Rødkilde Højskole samt bebyggelserne Tjørnemarke, Lendemarke, Bissinge, Lille Bissinge, Neble, Tøvelde, Svensmarke, Udby og Hovedskov.

# Landdistriktet 

Stege købstads landdistrikt omfattede dels halvøen Ulvshale med den lille ø Tyreholm, dels de tilstødende områder ved det nedlagte Hegnede Teglværk og ved Fællesskov Strand. Landdistriktet havde fælles fattigvæsen og alderdomsunderstøttelse med købstaden, men fungerede ellers som en selvstændig kommune. 

# Nyord 

I 1846 blev Nyord Kirke indviet. Ved denne lejlighed blev det nuværende Nyord Sogn udskilt fra Stege Landsogn, og Nyord blev også en selvstændig kommune. 

# Stege købstads landsogn 

I 1962 blev Nyord og landdistriktet indlemmet i landsognet:

# Møn Kommune 

Møn Kommune blev oprettet i 1968, hvor 7 sognekommuner frivilligt blev lagt sammen med Stege købstad og dens landsogn: 

# Sogne 

Møn Kommune bestod af følgende sogne, alle fra Mønbo Herred:

Bogø Sogn
Borre Sogn
Damsholte Sogn
Elmelunde Sogn
Fanefjord Sogn
Keldby Sogn
Magleby Sogn
Nyord Sogn
Stege SognAlle disse sogne havde siden 1803 hørt til Præstø Amt. Det gjaldt også Bogø Sogn (med Farø), der dog i retslig henseende havde været knyttet til Falster i 1860-1966.
Også på det kirkelige område førte kommunalreformen til ændringer. Hidtil havde de mønske sogne hørt til Bårse og Mønbo herreders Provsti, men fra 1972 indgik de i et nyoprettet Stege-Vordingborg Provsti. Bogø, der også kirkeligt adskilte sig fra de andre sogne, havde hørt til forskellige falsterske provstier og indgik først fra 1978 i Stege-Vordingborg Provsti.

# Borgmestre 

# Noter 

