
## Eesti Üliõpilaste Selts

Eesti Üliõpilaste Selts (EÜS, 'Viron ylioppilaiden seura') on 1870 perustettu virolainen miesopiskelijajärjestö. EÜS toimi aiempina vuosina Tartossa Tarton yliopiston yhteydessä, kunnes 1940 toinen maailmansota esti järjestön toimimisen normaalisti. Neuvosto-Viron aikana EÜS toimi Viron ulkopuolella Ruotsissa, Saksassa, Australiassa, Isossa-Britanniassa, Yhdysvalloissa sekä Argentiinassa maastapaenneiden jäseniensä ja heidän jälkeläistensä ylläpitämänä. Eesti Üliõpilaste Selts perustettiin 1988 Tartossa uudelleen.
EÜS synnyn taustalla on Jakob Hurt, joka toimi Tartossa kymnaasin opettajana 1868–1872. Hän kutsui virolaisia ylioppilaita kotiinsa lukemaan 1862 ilmestynyttä Kalevipoegia. Näistä illoista Eesti Üliõpilaste Selts syntyi.EÜS toimii pääosin Tartossa, omassa 1902 valmistuneessa talossaan osoitteessa J. Tõnissoni 1. Tämän lisäksi Viron rajojen sisäpuolella EÜSillä on myös huoneisto Tallinnassa.
EÜS:in tunnusnauhan, suomalaista osakuntanauhaa vastaavan nauhan, värit ovat samat kuin Viron lipussa. Eesti Üliõpilaste Seltsin suomalaisia ystävyysjärjestöjä ovat Pohjois- ja Etelä-Pohjalainen Osakunta sekä Vasa nation.

# Lähteet 

Eesti Üliõpilaste Selts: Kotisivut 8.8.2007. Eesti Üliõpilaste Selts. Viitattu 8.8.2007. 

# Viitteet 

