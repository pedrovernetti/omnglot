
## Windows Live Messenger

For ældre versioner af denne software, se MSN Messenger.
For instant messaging klienten inkluderet i Windows XP, se Windows Messenger.Windows Live Messenger var en såkaldt instant messaging-klient fra Microsoft til chat i realtid med operativsystemet Windows. Før version 8.0 hed klienten MSN Messenger (1999-2005), men fik herefter tilføjet ordet Live i midten af navnet, da Microsoft gjorde den til del af deres nye Windows Live programserie (2005-2014). I daglig tale blev klienten dog som regel stadig blot omtalt som MSN eller Messenger. Der blev lavet en række udvidelser til programmet, hvor man fx kan fjerne bannerreklamen fra hovedvinduet i Windows Live Messenger.

# Lukning 

I 2012 annoncerede Microsoft, at alle Messenger-brugere ville blive flyttet over på Skype, som firmaet kort forinden havde købt for 50 milliarder kroner. I Danmark og resten af Europa, samt USA blev adgangen til Messenger slukket i begyndelsen af 2013. Kineserne fik dog mulighed for at fortsætte med at bruge Messenger helt indtil November 2014. Forsøger man at downloade chatklienten hos Microsoft, bliver man i dag mødt af en opfordring om at bruge Skype i stedet.

# Specifikationer 

Udover selvfølgelig at kunne have en instant-message samtale med andre personer har Windows Live Messenger blandt andet følgende fordele:

Video-samtaleVed hjælp af Windows Live Messenger og et ganske almindeligt webcam er du i stand til at kunne snakke med dine venner direkte, og samtidigt se hinanden.

Lyd-samtaleHvis du kun ligger inde med en mikrofon, eller et headset kan du også nøjes med blot at snakke med folk i den anden ende.

SpilDu kan også spille udvalgte spil, mod dine venner i samtale-vinduet. Blandt disse er der blandt andet kabaleopgør, kryds og bolle og dam.

BlinkI de nyere versioner af Messenger er der blevet mulighed for såkaldte blink, som er små animerede filmklip man kan sende til hinanden.

HåndskriftSidst, men ikke mindst er det også muligt at skrive med håndskrift med musen i samtale-vinduet, i de nyere versioner af Messenger.

# Eksterne henvisninger 

Windows Live Messenger
Messenger Plus! – en udvidelse til Windows Live Messenger
Mess with MSN Messenger – en anden udvidelse til Windows Live Messenger
Windows Live
