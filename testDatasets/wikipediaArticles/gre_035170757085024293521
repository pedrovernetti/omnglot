
## Ατιφέτε Γιαχιάγκα

Η Ατιφέτε Γιαχιάγκα (Atifete Jahjaga, 20 Απριλίου 1975-) είναι η 4η Πρόεδρος του Κοσόβου και η πρώτη γυναίκα στο αξίωμα αυτό. Είναι επίσης η πρώτη ανεξάρτητη υποψήφια, η πρώτη γυναίκα αρχηγός κράτους στα σύγχρονα Βαλκάνια και η νεότερη εκλεγείσα σε αξίωμα. Υπηρέτησε ως υποδιευθύντρια της Αστυνομίας του Κοσόβου. Είχε τον τίτλο της Υποστρατήγου (Major General), ο ανώτατος βαθμός για τις γυναίκες στην Νοτιοανατολική Ευρώπη.Μέχρι σήμερα είναι η μοναδική πρόεδρος που εξελέγη από τον πρώτο γύρο της ψηφοφορίας. Ο μόνος πρόεδρος που έλαβε περισσότερες ψήφους ήταν ο Ιμπραχίμ Ρουγκόβα, διορισθείς από το κοινοβούλιο το 2002 με 88 ψήφους υπέρ και 3 κατά στον τρίτο γύρο.

# Πρόεδρος του Κοσόβου 

Στις 6 Απριλίου 2011 ανακοινώθηκε ως πρόσωπο κοινής αποδοχής για το αξίωμα του προέδρου, από το Δημοκρατικό Κόμμα του Κοσόβου, τη Δημοκρατική Συμμαχία του Κοσόβου και τη Νέα Συμμαχία του Κοσόβου. Επίσης, η υποψηφιότητά της στηρίχθηκε από τον Αμερικανό πρέσβη στο Κόσοβο, Κρίστοφερ Ντελ.Στις 7 Απριλίου εξελέγη πρόεδρος από τον πρώτο γύρο στην ψηφοφορία που έγινε στο Κοινοβούλιο. Επί 100 παρόντων βουλευτών, ψήφισαν για τη Γιαχιάγκα οι 80 και 10 για τη Σούζαν Νοβορμπεντάλι.Στην ομιλία κατά την τελετή ορκωμοσίας της, η Γιαχιάγκα δήλωσε ότι ένας από τους κύριους στόχους της ως Προέδρου θα είναι και η εξασφάλιση ότι το Κόσοβο θα γίνει μέλος της ΕΕ και του ΟΗΕ. Στην παρθενική της ομιλία στο Κοινοβούλιο με την ιδιότητα της Προέδρου της χώρας, εξέφρασε την ελπίδα ότι τα όνειρά τους θα πραγματοποιηθούν.

# Παραπομπές 

# Εξωτερικοί σύνδεσμοι 

Επίσημη ιστοσελίδα
