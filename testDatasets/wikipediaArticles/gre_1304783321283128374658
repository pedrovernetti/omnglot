
## Γιουσέφ Ελ-Αραμπί

Ο Γιούσεφ Ελ Άραμπι (Youssef El-Arabi, αραβικά: يوسف
العربي , 3 Φεβρουαρίου 1987) είναι Μαροκινός επαγγελματίας ποδοσφαιριστής, ο οποίος αγωνίζεται ως επιθετικός για τον Ολυμπιακό.
Γεννημένος στη Γαλλία, ο Ελ Άραμπι επέλεξε να εκπροσωπεί το Μαρόκο σε διεθνές επίπεδο, κάνοντας το ντεμπούτο του το 2010. Εκπροσώπησε τη χώρα σε τρεις διοργανώσεις του Κυπέλλου Εθνών Αφρικής (2012, 2013 και 2017).

# Σταδιοδρομία σε συλλόγους 

# Καέν/Αλ Χιλάλ 

Στις 20 Δεκεμβρίου 2008, ο Ελ Άραμπι έκανε το ντεμπούτο του για την Καέν (και τη Λιγκ 1) σε έναν αγώνα εναντίον της Λυών, μπαίνοντας ως αλλαγή στο 76ο λεπτό. Αγωνίστηκε σε ακόμη 2 αγώνες τη σεζόν 2008-09 (και στους δύο ως αλλαγή), χωρίς να σημειώσει γκολ. Την επόμενη σεζόν (2009-10), σκόραρε 11 γκολ σε 34 αγώνες (σε 11 αγώνες μπήκε ως αλλαγή) για την Καέν, καθώς και έδωσε 8 ασίστ, στη Λιγκ 2. Τη σεζόν 2010-11, σκόραρε 17 γκολ σε 38 αγώνες για την Καέν, καθώς και έδωσε 5 ασίστ, στη Λιγκ 1. Μετά την απόρριψη των προσφορών από τη Σεβίλλη και την Τζένοα, τελικά υπέγραψε τετραετές συμβόλαιο με την Αλ Χιλάλ, τον Ιούλιο του 2011. 

# Γρανάδα 

Στις 19 Ιουλίου 2012, επέστρεψε στην Ευρώπη υπογράφοντας πενταετές συμβόλαιο με τη Γρανάδα της Πριμέρα Ντιβισιόν, με κόστος μεταγραφής 5 εκατομμυρίων ευρώ (ρεκόρ συλλόγου). Έκανε το ντεμπούτο του στις 20 Αυγούστου, στον εναρκτήριο αγώνα της ομάδας για τη σεζόν, στην ήττα με 1-0 εναντίον της Ράγιο Βαγιεκάνο. Σημείωσε το πρώτο γκολ του στις 7 Οκτωβρίου, με ένα πέναλτι στη νίκη με 2-1 επί της Μαγιόρκα και τα συνολικά 8 γκολ του σε 31 αγώνες, βοήθησαν την ομάδα να αποφύγει τον υποβιβασμό. 
Στη δεύτερη σεζόν του, σημείωσε 12 γκολ στο Στάδιο Νουέβο Λος Κάρμενες, συμπεριλαμβανομένου του πρώτου του χατ τρικ στην Πριμέρα Ντιβισιόν, στη νίκη με 3-1 επί της Μάλαγα, στις 8 Νοεμβρίου 2013. Στο τέλος της σεζόν, προτάθηκε για την κατηγορία Καλύτερος Αφρικανός παίκτης των Βραβείων της Πριμέρα Ντιβισιόν, χάνοντας από το συμπαίκτη του Γιασίν Μπραχίμι.Στις 4 Οκτωβρίου 2014, ο Ελ Άραμπι σκόραρε στο 1ο λεπτό του αγώνα εναντίον της Μάλαγα, αν και η ομάδα του έχασε με 2-1. Έβαλε την ομάδα του μπροστά στο σκορ με ένα πέναλτι εναντίον της Λεβάντε στις 23 Φεβρουαρίου, αλλά αργότερα αποβλήθηκε για ένα καβγά με τον Ιβάν Ράμις, στην ήττα με το ίδιο σκορ. Η Γρανάδα απέφυγε τον υποβιβασμό στη διαφορά των γκολ. 
Στην τελευταία του σεζόν στη Γρανάδα, ο Ελ Άραμπι σημείωσε 17 γκολ σε 38 αγώνες, συμπεριλαμβανομένου ενός χατ τρικ στη νίκη με 5-1 επί της Λεβάντε στις 21 Απριλίου 2016.

# Αλ Ντουχαΐλ 

Στις 18 Ιουλίου 2016, υπέγραψε με τη Λεχβίγια του Πρωταθλήματος Κατάρ. Έκανε το ντεμπούτο του στις 17 Σεπτεμβρίου, σημειώνοντας το πρώτο γκολ της εντός έδρας νίκης με 4-0 επί της Μουαϊτέρ. Τα 24 γκολ του σε 18 αγώνες, τον έκαναν από κοινού κορυφαίο σκόρερ της σεζόν, μαζί με τον Μπάγκνταντ Μπουνετζάχ της Αλ Σαντ, ενώ η Λεχβίγια κέρδισε τον τίτλο. 
Στις 11 Δεκεμβρίου 2017, σημείωσε 6 γκολ σε έναν αγώνα για τη μετονομασμένη Αλ-Ντουχαΐλ, στη νίκη με 8-0 επί της Αλ Κορ για το κύπελλο. Η ομάδα του διατήρησε τον τίτλο του πρωταθλήματος και ήταν και πάλι ο κορυφαίος σκόρερ, με 26 γκολ σε 20 αγώνες, ένα παραπάνω από το συμπαίκτη του Γιουσέφ Μσακνί.

# Ολυμπιακός 

Στις 6 Ιουλίου 2019, υπέγραψε τριετές συμβόλαιο με τον Ολυμπιακό.

# Διεθνής σταδιοδρομία 

Στις 5 Σεπτεμβρίου 2010, ο Ελ Άραμπι έκανε το ντεμπούτο του για την Εθνική Μαρόκου, μπαίνοντας ως αλλαγή στο 65ο λεπτό του αγώνα εναντίον της Κεντροαφρικανικής Δημοκρατίας. Ακολούθησαν οι αγώνες εναντίον της Τανζανίας και της Βόρειας Ιρλανδίας, όπου και στους 2 αγώνες αγωνίστηκε ως αναπληρωματικός. 

# Στατιστικά σταδιοδρομίας 

# Συλλογικά 

Μέχρι τις 5 Ιουλίου 2019.

# Διακρίσεις 

# Συλλογικές 

Αλ Ντουχαΐλ 

Πρωτάθλημα Κατάρ: 2016-17
Κύπελλο Εμίρη του Κατάρ: 2019

# Ατομικές 

Κορυφαίος Σκόρερ Πρωταθλήματος Κατάρ: 2016-17 (24 γκολ)

# Παραπομπές 

# Εξωτερικοί σύνδεσμοι 

(Αγγλικά) Προφίλ Γιουσέφ Ελ-Αραμπί στο Soccerway
Προφίλ στο Transfermarkt.com
