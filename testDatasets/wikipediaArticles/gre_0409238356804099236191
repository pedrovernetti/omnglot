
## Θερινοί Ολυμπιακοί Αγώνες 2028

Οι Θερινοί Ολυμπιακοί Αγώνες 2028, επίσημα γνωστοί ως Αγώνες της 34ης Ολυμπιάδας και κοινώς γνωστοί ως LA 2028 / Λος Άντζελες 2028, είναι διεθνής αθλητική εκδήλωση που θα γίνει στο Λος Άντζελες από τις 21 Ιουλίου έως τις 6 Αυγούστου 2028.
Η υποβολή αιτήσεων για τις υποψήφιες πόλεις είχε προγραμματιστεί να ξεκινήσει το 2019 με τη νικητήρια πόλη να ανακοινώνεται το 2021. Ωστόσο, μετά τις δυσκολίες που προέκυψαν με την αποχώρηση υποψήφιων πόλεων από τη διαδικασία υποβολής προσφορών για τους Χειμερινούς Ολυμπιακούς Αγώνες του 2022 και τους Θερινούς Ολυμπιακούς Αγώνες του 2024, η ΔΟΕ αποφάσισε τον Ιούλιο του 2017 να ανακοινώσει την ίδια μέρα την ανάθεση των Ολυμπιακών Αγώνων του 2024 και του 2028. Στις 31 Ιουλίου 2017 ανακοινώθηκε, μέσω μιας επίσημης ανακοίνωσης, από τη ΔΟΕ ότι το Λος Άντζελες θα αναλάμβανε τους Ολυμπιακούς Αγώνες του 2028 με μια πρόσθετη χρηματοδότηση ύψους 1,8 δις δολαρίων, κάτι που επέτρεψε στο Παρίσι να επιβεβαιώσει ότι θα είναι η οικοδέσποινα πόλη των Ολυμπιακών Αγώνων του 2024. Και οι δυο πόλεις ανακοινώθηκαν ως οι νικητές για τους αντίστοιχους Ολυμπιακούς Αγώνες που τους ανατέθηκαν κατά την 131η Σύνοδο της ΔΟΕ στη Λίμα του Περού στις 13 Σεπτεμβρίου 2017.Αυτοί θα είναι οι πέμπτοι Θερινοί Ολυμπιακοί Αγώνες που θα διεξαχθούν στις Ηνωμένες Πολιτείες και οι τρίτοι που θα γίνουν στο Λος Άντζελες μετά τους Ολυμπιακούς Αγώνες στο Σεντ Λουίς (1904), στο Λος Άντζελες (1932), στο Λος Άντζελες (1984) και στην Ατλάντα (1996). Το Λος Άντζελες θα γίνει επίσης η τρίτη πόλη μετά το Λονδίνο (1908, 1948, 2012) και το Παρίσι (1900, 1924, 2024) που θα έχει φιλοξενήσει τη διοργάνωση τρεις φορές.

# Διαδικασία υποβολής προσφορών 

Στις 16 Σεπτεμβρίου 2015 η ΔΟΕ ανακοίνωσε τις πέντε υποψήφιες πόλεις που διεκδικούσαν τους Ολυμπιακούς Αγώνες του 2024 : Ρώμη, Παρίσι, Βουδαπέστη, Αμβούργο, Λος Άντζελες. Η διαδικασία των υποψηφιοτήτων ανακοινώθηκε την ίδια στιγμή. Η Βουδαπέστη, το Αμβούργο και η Ρώμη απέσυραν τελικά τις υποψηφιότητές τους, αφήνοντας το Λος Άντζελες και το Παρίσι. Μια παρόμοια κατάσταση είχε ήδη συμβεί κατά την υποβολή των υποψηφιοτήτων για τους Χειμερινούς Ολυμπιακούς Αγώνες του 2022 όταν η Κρακοβία, το Λβιβ, το Όσλο και η Στοκχόλμη αποχώρησαν και απέμειναν μοναδικοί υποψήφιοι το Πεκίνο και το Αλμάτι, με το Πεκίνο να ανακηρύσσεται τελικά ο νικητής. Στις 3 Απριλίου 2017, στη Σύνοδο της ΔΟΕ στη Δανία, οι αξιωματούχοι των Ολυμπιακών Αγώνων συναντήθηκαν με τις επιτροπές τόσο του Λος Άντζελες όσο και του Παρισιού για να συζητήσουν την πιθανότητα ανακοίνωσης δυο νικητών που θα φιλοξενήσουν τους Θερινούς Ολυμπιακούς Αγώνες του 2024.
Μετά τις αποχωρήσεις των υπόλοιπων χωρών, το εκτελεστικό συμβούλιο της ΔΟΕ συναντήθηκε στη Λωζάννη της Ελβετίας στις 9 Ιουνίου 2017 για να συζητήσει τις διαδικασίες των υποβληθεισών προσφορών για τους Ολυμπιακούς Αγώνες του 2024 και του 2028. Η ΔΟΕ πρότεινε να ανακοινώσει ταυτόχρονα μέσα στο 2017 τις πόλεις που θα φιλοξενήσουν τους Ολυμπιακούς Αγώνες του 2024 και του 2028, μια πρόταση που εγκρίθηκε κατά την έκτακτη συνεδρίαση της ΔΟΕ στις 11 Ιουλίου 2017 στη Λωζάννη. 
Μετά την απόφαση να ανακοινωθούν ταυτόχρονα οι πόλεις υποδοχής των Ολυμπιακών Αγώνων του 2024 και του 2028, το Παρίσι θεωρήθηκε ότι ήταν ο καλύτερος οικοδεσπότης για τους Ολυμπιακούς Αγώνες του 2024. Στις 31 Ιουλίου 2017, η ΔΟΕ ανακοίνωσε ότι το Λος Άντζελες ήταν ο μοναδικός υποψήφιος για τους Αγώνες του 2028 και έτσι επέτρεψε στο Παρίσι να επιβεβαιωθεί και επίσημα ως η πόλη υποδοχής των Αγώνων του 2024. Και οι δυο αποφάσεις έπρεπε να ανακοινωθούν κατά την 131η Σύνοδο της ΔΟΕ στις 13 Σεπτεμβρίου 2017. Στις 11 Αυγούστου 2017 το δημοτικό συμβούλιο του Λος Άντζελες ψήφισε ομόφωνα να εγκρίνει την απόφαση. Έναν μήνα αργότερα, στις 11 Σεπτεμβρίου 2017, το Λος Άντζελες έλαβε την επίσημη έγκριση για την επίσημη διοργάνωση των Ολυμπιακών Αγώνων του 2028 από την επιτροπή αξιολόγησης της ΔΟΕ. Στις 13 Σεπτεμβρίου 2017 το Λος Άντζελες παρέλαβε επίσημα τους Ολυμπιακούς Αγώνες μετά από μια ομόφωνη ψηφοφορία από τη ΔΟΕ. Στις 16 Οκτωβρίου 2017 το Λος Άντζελες 2028 έλαβε την επίσημη υποστήριξη από την πολιτεία της Καλιφόρνια.

# Επιλογή της οικοδέσποινας πόλης 

Το Λος Άντζελες επιλέχθηκε ως η πόλη επιλογής κατά την 131η Συνεδρίαση της ΔΟΕ στη Λίμα του Περού, στις 13 Σεπτεμβρίου 2017. Τα τρία μέλη της ΔΟΕ Ανίτα ντεΦραντζ, Άντζελα Ρουτζιέρο και Λάρυ Προμπστ δεν κρίθηκαν κατάλληλα ώστε να ψηφίσουν την πόλη υποδοχής σε αυτές τις εκλογές, σύμφωνα με τον Ολυμπιακό Χάρτη. Αυτή θα είναι η τρίτη φορά που το Λος Άντζελες θα έχει επιλεγεί ως πόλη υποδοχής των Ολυμπιακών Αγώνων χωρίς να έχει αντιμετωπίσει ιδιαίτερο ανταγωνισμό κατά τη διαδικασία υποβολής και ψηφοφορίας, ακολουθώντας παρόμοια διαδικασία το 1932 και το 1984 (είναι η μόνη πόλη που διατηρεί αυτή τη διάκριση). Το Λος Άντζελες είχε υποβάλλει υποψηφιότητα για τους Ολυμπιακούς Αγώνες του 1924, του 1928, του 1948, του 1952, του 1956, του 1976 και του 1980 αλλά έχασε από το Παρίσι, το Άμστερνταμ, το Λονδίνο, το Ελσίνκι, τη Μελβούρνη, το Μόντρεαλ και τη Μόσχα αντίστοιχα. Το Λος Άντζελες είχε επίσης καταθέσει αίτηση για τους Ολυμπιακούς Αγώνες του 2016 προκειμένου να είναι ο εκπρόσωπος των Ηνωμένων Πολιτειών στη διοργάνωση εκείνης της χρονιάς, επιλέχθηκε το Σικάγο ως ο εκπρόσωπος της χώρας σε εκείνους τους Αγώνες.

# Ανάπτυξη και προετοιμασία 

# Κατασκευή και ανακαίνιση των χώρων 

Παρόλο που οι περισσότερες πόλεις υποδοχής έχουν μια προθεσμία επτά χρόνων για να προετοιμαστούν για τους Ολυμπιακούς Αγώνες, το Λος Άντζελες θα έχει στη διάθεσή του τέσσερα επιπλέον χρόνια, χαρίζοντας στην πόλη αυτή συνολικά έντεκα χρόνια προετοιμασιών. Η προσφορά του Λος Άντζελες εξαρτιόταν από μια πλειονότητα υφιστάμενων χώρων. Άλλοι χώροι, που είναι ήδη υπό κατασκευή, είχαν σχεδιαστεί να κατασκευαστούν ανεξάρτητα από τη διεξαγωγή των Ολυμπιακών Αγώνων. Το στάδιο Banc of California θα ολοκληρωθεί το 2018 και θα φιλοξενήσει το ποδόσφαιρο και διάφορα αθλήματα του στίβου. Το Los Angeles Stadium στο Χόλιγουντ Παρκ θα έχει ολοκληρωθεί πλήρως μέχρι το 2020 και θα φιλοξενήσει την τελετή έναρξης και την τοξοβολία.
Το Los Angeles Memorial Coliseum θα υποβληθεί σε ανακαίνιση και θα περιλαμβάνει στίβο.

# Υποδομές 

Ενώ ποικίλες βελτιώσεις στην υποδομή είχαν προγραμματιστεί στο Λος Άντζελες ανεξάρτητα από την ανάθεση ή όχι των Ολυμπιακών Αγώνων, η επέκταση της μωβ γραμμής του μετρό θα επιταχυνθεί ώστε να εξυπηρετήσει τους Ολυμπιακούς Αγώνες του 2028, με ημερομηνία ολοκλήρωσής του το 2024. Η πρώτη φάση θα επεκτείνει τη μωβ γραμμή από το σταθμό Wilshire / Western μέχρι τον σταθμό Wilshire / La Cienega Blvd. Αυτή η φάση θα ολοκληρωθεί μέχρι το 2023. Η δεύτερη φάση θα επεκτείνει τη μωβ γραμμή από το West Los Angeles VA μέχρι το Westwood με ημερομηνία ολοκλήρωσής της το 2024. Η δεύτερη φάση θα περιλαμβάνει επίσης έναν σταθμό ακριβώς δίπλα στην πανεπιστημιούπολη του UCLA, ο οποίος θα ενώνει το Ολυμπιακό Χωριό και το Pauley Pavilion με τους αθλητικούς χώρους στο κέντρο του Λος Άντζελες.
Το 2019 η γραμμή του μετρό Crenshaw / LAX θα ανοίξει για το κοινό και θα ολοκληρωθεί πλήρως μέχρι το 2021. Με την ολοκλήρωσή της θα συνδέει τις περιοχές Crenshaw, Inglewood και Westchester. Η γραμμή αυτή, Crenshaw / LAX, θα συνδεθεί επίσης με μια ειδική κατασκευή που θα ενώνει το Διεθνές Αεροδρόμιο του Λος Άντζελες με την 96η Οδό. Αυτή η κατασκευή θα τεθεί σε προτεραιότητα ώστε να είναι έτοιμη πριν τους Ολυμπιακούς Αγώνες, με χρονιά ολοκλήρωσής της το 2024.
Ο περιφερειακός σύνδεσμος στο κέντρο του Λος Άντζελες θα ολοκληρωθεί το 2021. Το έργο θα συνδέσει το μετρό, το οποίο συνδέει ήδη διάφορους χώρους στο κέντρο της Σάντα Μόνικα, με το Exposition Park και το κέντρο του Λος Άντζελες. Αυτό θα επιτρέψει τη λειτουργία του σιδηρόδρομου με απευθείας δρομολόγια από τη Σάντα Μόνικα μέχρι το ανατολικό Λος Άντζελες. Ο περιφερειακός σύνδεσμος θα συνδέει επίσης την μπλε γραμμή με τη χρυσή γραμμή του μετρό, οι οποίες συνδέουν την περιοχή Long Beach και την περιοχή San Gabriel Valley μέσα από το κέντρο του Λος Άντζελες.
Αυτές και άλλες βελτιώσεις υποδομής χρηματοδοτούνται από το μέτρο Μ, το οποίο εγκρίθηκε από τους ψηφοφόρους των Ηνωμένων Πολιτειών τον Νοέμβριο του 2016.

# Αφίξεις 

Η τελετή έναρξης και η τελετή λήξης θα γίνουν για πρώτη φορά σε δυο διαφορετικά στάδια. Η τελετή έναρξης θα ξεκινήσει στο Los Angeles Memorial Coliseum και θα καταλήξει στο Los Angeles Stadium στο Χόλυγουντ Παρκ ενώ η τελετή λήξης θα έχει την αντίστροφη κατεύθυνση, από το Χόλυγουν Παρκ προς το Los Angeles Memorial Coliseum.

# Los Angeles Sports Park 

# Valley Sports Park 

# South Bay Sports Park 

# Long Beach Sports Park 

# Westside 

# Southern California venues 

# Τηλεοπτική Μετάδοση 

Τα τηλεοπτικά δικαιώματα μετάδοσης των Ολυμπιακών Αγώνων του 2028 πουλήθηκαν στην NBC Universal, που θα λειτουργήσει ως ο τηλεοπτικός φορέας των Ηνωμένων Πολιτειών μέχρι το 1932.

Βραζιλία - Grupo Globo
Ηνωμένες Πολιτείες - NBC Universal

# Παραπομπές 

Abend, Lisa (October 3, 2014). "Why Nobody Wants to Host the 2022 Winter Olympics". Time
Butler, Nick. "Exclusive: IOC vow to "further adjust" candidature process after Budapest 2024 withdrawal". Inside the Games
"Meeting of the IOC Executive Board in Lausanne – Information for the media". Olympic.org. 19 May 2017
"Los Angeles Declares Candidature for Olympic Games 2028- IOC to Contribute USD 1.8Billion to the Local Organising Committee". IOC
Wharton, David. "Los Angeles makes deal to host 2028 Summer Olympics". Los Angeles Times
"Bach Says Paris and LA Mayors Are ‘Optimistic’ About Agreement After Initial Discussions - GamesBids.com". gamesbids.com
"Paris set to host 2024 Olympics, Los Angeles to be awarded 2028 Games by IOC". ABC News
"L.A. City Council endorses 2028 Olympics bid, accepting responsibility for any cost overruns". Los Angeles Times. August 2017
"Los Angeles gets official go-ahead to host 2028 Olympics". Chicago Tribune. September 2017
"L.A. officially awarded 2028 Olympic Games". Los Angeles Times. September 2017
"State taxpayers will back L.A. Olympics bid if it goes over budget". Los Angeles Times. October 2017
Nelson, Laura J. (September 9, 2015). "Eyeing L.A.'s Olympic bid, Metro seeks to accelerate two rail projects". Los Angeles Times
http://thesource.metro.net/2017/04/27/notice-to-proceed-issued-for-section-2-of-purple-line-extension/
Devanney, Brenna (November 12, 2015). "Metro Proposes Budget Changes To Regional Connector". Annenberg TV News
"Regional Connector Transit Corridor (project website)". Metro (LACMTA). May 13, 2013. Retrieved 2013-07-11.
"LA County Election Results". www.lavote.net. Retrieved 2016-11-25.
Wharton, David (16 January 2017). "L.A. organizers propose linked, simultaneous Olympic ceremonies for Coliseum, Inglewood stadium". Los Angeles Times
Johnson, Ted (June 22, 2016). "Universal to Build New Soundstage Complex, Expand Theme Park in 5-Year Plan (EXCLUSIVE)"
"IOC awards Olympic Games broadcast rights to NBCUniversal through to 2032". International Olympic Committee. 7 May 2014
"IOC reaches agreement for broadcast rights in Brazil with Grupo Globo through to 2032". International Olympic Committee. Olympic.org

# Εξωτερικοί σύνδεσμοι 

LA 2028
LA 2028 (IOC)

# Αρχεία υποψηφιότητας 

Stage 1: Vision, Games Concept and Strategy
Stage 2: Governance, Legal and Venue Funding
Budget released Dec. 2nd, 2016
Stage 3: Games Delivery, Experience and Venue Legacy
Sustainability Vision
