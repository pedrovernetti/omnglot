
## Kuusijärvi (Orivesi)

Kuusijärvi on Keski-Suomessa Orivedellä ja Kuhmoisissa sijaitseva järvi.

# Maantietoa 

Järven pinta-ala on 28 hehtaaria ja se on 1,4 kilometriä pitkä ja 600 metriä leveä. Se muodostuu kahdesta järvenosasta, joita yhdistävät toisiinsa Suoniemen ja Niittyniemen välinen kapea salmi. Järvellä ei ole kartan mukaan saaria. Sen rantaviivan pituus on 4,6 kilometriä ja sen rannat ovat metsämaata. Järven lähialueen asutus on haja-asutusta ja sen rannoille on rakennettu kuusi vapaa-ajan asuntoa. Niille tulee tiet Mattilankylän ja Löytäneen väliseltä kylätieltä. Järven ylittää Oriveden ja Kuhmoisten välinen kuntaraja.

# Vesistösuhteet 

Järvi sijaitsee Kokemäenjoen vesistössä (vesistöaluetunnus 35) Längelmäveden ja Hauhon reittien valuma-alueen (35.7) Pääskylänjoen valuma-alueella (35.76), jonka Pääskylänjoen suualueeseen (35.761) se kuuluu. Järven vedenpinnan korkeus on 106 metriä mpy. Siihen on johdettu viisi metsäojaa, jotka tuovat esimerkiksi Louhunkorven ja Lehmisuon kuivatusvesiä. Järven lasku-uoma on 40 metriä pitkä kapea salmi Pitkäveteen. Järvien vedenpinnat ovat samalla korkeudella.

# Historiaa 

Vuoden 1855−1856 Kalmbergin kartastossa Pitkäveden vedenpinta oli nykyistä korkeammalla. Kuusijärvi oli Pitkäveden eräs lahti, mutta myöhemmin järvellä toimitettu järvenlasku laski pintaa niin paljon, että Kuusijärvi kuroutui erilleen. Kuusijärvi on verrattain nuorin järvi, mutta järvenlaskun ajankohtaa ei tätä kirjoitettaessa tiedetä.

# Lähteet 

