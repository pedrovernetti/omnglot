
## Haaksirikkoiset (kirja)

Haaksirikkoiset on Brian Jacquesin kirjoittama Lentävä Hollantilainen -sarjan ensimmäinen osa. Kirjasarjan toinen osa on Enkelin käsky. Sarjassa on myös kolmas osa (Voyage of Slaves), jota ei ole suomennettu.

# Juoni 

Laiva
Kirjan ensimmäinen osa alkaa Kööpenhaminasta vuonna 1620, jossa nuori mykkä poika pakenee kotoaan, jossa häntä kohdellaan kuin koiraa. Hän päätyy kokin apupojaksi laivalle nimeltä "Fleiger Hollander" ,Lentävä hollantilainen. Laivalla pojalle annetaan nimeksi Neb. Matkallaan laiva pysähtyy Esbjergin kaupungissa, jossa Neb tutustuu koiraan, jonka nimeää löytömaansa mukaan Tanskaksi. Matkan jatkuessa laivan kapteeni, Vanderdecken päättää purjehtia miehistön vastalauseista huolimatta Kap Hornin ympäri. Kap Hornilla laiva joutuu kuitenkin myrskyyn, jossa laivan rakenteet vaurioituvat. Myrskyn aikana ilmestyy enkeli ja kiroaa laivan ja tämän kapteenin. Koska Tan ja Neb ovat ainoat viattomat koko laivalla enkeli pelastaa heidät ja siunaa heitä ikuisella nuoruudella ja puheen lahjalla (Neb pystyy puhumaan ja kommunikoimaan Tanin kanssa telepaattisesti). 
Paimen 
Kirjan toisessa osassa Neb ja Tan haaksirikkoutuvat maihin Tulimaan rannikolle, jolloin Neb huomaa kykenevänsä kommunikoimaan koiransa kanssa. Kaksikon löytää rannalta paimen nimeltä Luis, joka pitää heistä huolta kolmen vuoden ajan ja opettaa Nebille espanjaa. Tänä aikana Neb ja Tan auttavat Luisia mm. paimentamaan lampaita.
Kylä
Kirjan viimeinen osa sijoittuu vuoden 1869 Englantiin, Chapelvalen kylään, jossa he auttavat kyläläisiä etsimään aarteen. Kolmannessa osassa päähenkilöt tunnetaan nimillä Ben ja Nat.

# Henkilöitä 

Neb (Ben): Teini-ikäinen orpopoika, jolle enkeli antaa kyvyn puhua kaikkia maailman kieliä sekä kommunikoida koiransa kanssa ajatusten välityksellä. Poika ei myöskään vanhene.
Tan (Nat): Benin uskollinen, älykäs musta labradorinnoutaja.
Nabil: Arabi, joka antaa Nebille nimen "Nebukadnessar".
Petros: Kreikkalainen, joka toimii laivan kokkina ja joka ottaa Nebin apupojakseen keittiöön.
 Philip Vanderdecken: Lentävän Hollantilaisen kapteeni.
Luis: Paimen, joka pitää huolta haaksirikkoutuneista.
Alex ja Amy Somers: Nebin ystäviä Chapelvalen kylässä.
Rouva Winn: Leski, joka majoittaa Benin luokseen ja myöhemmin adoptoi tämän.

# Lähteet 

