
## Assiniboine River

Assiniboine River 1.070 km lang flod som løber over prærierne i det vestlige Canada i provinserne Saskatchewan og Manitoba. Den er et tilløb til Red River. Assiniboine er en typisk meanderende flod. Dens hovedtilløb er floderne Qu'Appelle, Souris og Whitesand.
Floden har navn efter First Nations-folket Assiniboine.

# Flodens løb 

Assiniboine River kommer fra den østlige del af Saskatchewan øst for byen of Kelvington på det øvre prærieniveau ovenfor Manitoba Escarpment (Manitobaskrænten). Assiniboine River løber gennem tre zoner med forskellige karakteristika. Oven for Brandon, løber hovedstammen af floden og dens bifloder i en meget stor dal, som blev skåret af store smeltevandsfloder ved afslutningen af sidste istid. Denne flodslette udgør et et stort reservoirvolumen som muliggjorde oprettelsen af dæmningen Shellmouth Dam i nærheden af byen Russell. Hovedtilløbene på denne strækning er floderne Qu’Appelle, Shell og Little Saskatchewan.
Istidsstrømmende dannede et stort delta øst for Brandon som udvider sig næsten til Portage la Prairie. Floden har eroderet ned gennem sedimenterne i deltaet og skåret en snæver dal, og falder omkring 150 meter til Lake Agassiz – Red River Plain. Souris River er hovedtilløbet på denne strækning.
I nærheden af Portage la Prairie løber floden fra deltaet ud på den relativt Red River Sletten (bunden af den tidligere gletsjersø Lake Agassiz) og løber til sidst ud i Red River ved "The Forks" i Winnipeg.
Andre tilløb er Whitesand River som løber til ved Kamsack, Souris River, som løber til ved Wawanesa, Birdtail River ved Birdtail Sioux First Nation.

# Se også 

Canadas længste floder

# Eksterne kilder og henvisninger 

