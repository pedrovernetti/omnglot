
## Χέραρντ τερ Μπορχ

Ο Χέραρντ τερ Μπορχ (ολλανδικά: Gerard ter Borch (Δεκέμβριος 1617 – 8 Δεκεμβρίου 1681), επίσης γνωστός και ως Χέραρντ Τέρμπουρχ (Gerard Terburg) ήταν Ολλανδός ζωγράφος της "χρυσής ολλανδικής εποχής" στη ζωγραφική, ο οποίος απεικόνιζε σκηνές της καθημερινότητας και προσωπογραφίες.

# Βιογραφία 

Ο Χέραρντ τερ Μπορχ γεννήθηκε τον Δεκέμβριο του 1617 στο Ζβόλε () της επαρχίας Οφεράισσελ στην Ολλανδική Δημοκρατία. Έλαβε άριστη εκπαίδευση από τον πατέρα του Χέραρντ τερ Μπορχ τον πρεσβύτερο, επίσης καλλιτέχνη, και έδειξε από νωρίς το ταλέντο του. Η επιγραφή στη σπουδή μιας κεφαλής αποδεικνύει ότι ο τερ Μπορχ βρισκόταν στο Άμστερνταμ το 1632, όπου πιθανόν σπούδασε υπό τον Βίλλεμ Κορνέλις Ντόυστερ (Willem Cornelisz Duyster) ή τον Πίτερ Κόντε (Pieter Codde). Η επιρροή του Ντόυστερ μπορεί να ανιχνευθεί σε πίνακα χρονολογούμενο από το 1638 που σήμερα βρίσκεται στο Μουσείο Βικτωρίας και Αλβέρτου στο Λονδίνο.
Το 1634 σπούδασε με τον Πίτερ ντε Μολάιν (Pieter de Molijn) στο Χάαρλεμ. Πίνακάς του που καταγράφεται εκείνη την περίοδο είναι Η Σύσκεψη (1635, σήμερα στην Πινακοθήκη του Βερολίνου). Η αδελφή του Χεσίνα τερ Μπορχ (Gesina ter Borch) έγινε επίσης ζωγράφος.

Το 1635 ο τερ Μπορχ βρέθηκε στο Λονδίνο και στη συνέχεια ταξίδεψε στη Γερμανία, στη Γαλλία, στην Ισπανία και στην Ιταλία. Είναι βέβαιο ότι βρισκόταν στη Ρώμη το 1641, οπότε και ζωγράφισε τα μικρά πορτρέτα σε χαλκο του Γιαν Σιξ και της Νεαρής Κυρίας (σήμερα στη Συλλογή Σιξ στο Άμστερνταμ).
Το 1648 βρέθηκε στο Μύνστερ κατά τη Συνάντηση για την επικύρωση της συνθήκης ειρήνης που είχε υπογραφεί εκεί μεταξύ Ολλανδών και Ισπανών και αποτύπωσε στον περίφημο μικρό πίνακά του, τον οποίο ζωγράφισε σε χαλκό, όλους τους συγκεντρωμένους πληρεξουσίους. 

Εκείνη την εποχή ο τερ Μπορχ προσκλήθηκε να επισκεφθεί τη Μαδρίτη, όπου προσλήφθηκε και τιμήθηκε με τον τίτλο του Ιππότη από τον Βασιλέα Φίλιππο Δ΄, αλλά συνεπεία μιας μηχανορραφίας, όπως λέγεται, υποχρεώθηκε να επιστρέψει στην Ολλανδία. Φαίνεται ότι για κάποιο διάστημα διέμεινε στο Χάαρλεμ, αλλά τελικά εγκαταστάθηκε στο Ντεφέντερ, όπου έγινε μέλος του δημοτικού συμβουλίου, όπως φαίνεται και στο πορτρέτο που σήμερα βρίσκεται στη Χάγη. Απεβίωσε στο Ντεφέντερ το 1681.

# Έργο 

Ο τερ Μπορχ ήταν σημαντικός ζωγράφος θεμάτων της καθημερινής ζωής. Είναι γνωστός για τη αποτύπωση των υφών σε υφάσματα με πτυχώσεις. όπως στο Γράμμα και στην Ευγενική Συνομιλία, που έγινε χαρακτικό από τον Γιόχαν Γκέοργκ Βίλλε (Johann Georg Wille).Τα έργα του είναι σχετικά σπάνια, έχουν καταγραφεί σε κατάλογο περίπου ογδόντα. Έξι από αυτά βρίσκονται στο Μουσείο Ερμιτάζ στην Αγία Πετρούπολη, έξι στα Μουσεία του Βερολίνου, πέντε στο Μουσείο του Λούβρου, τέσσερα στο Μουσείο της Δρέσδης, τρία στο Μουσείο Γκεττύ και δύο στη Συλλογή Ουάλλας του Λονδίνου.
 Δύο πορτρέτα του βρίσκονται στην Πινακοθήκη Κόρκοραν της Ουάσιγκτον.

# Επιλεγμένα έργα 

Πίνακες του Χέραρντ τερ Μπορχ
 
 
 
 
 
 
 
 
 
 
 

# Παραπομπές 

# Πηγές 

 Το παρόν λήμμα ενσωματώνει κείμενο από έκδοση που είναι πλέον κοινό κτήμα: Chisholm, Hugh, επιμ.. (1911) «Ter Borch, Gerard» Εγκυκλοπαίδεια Μπριτάννικα 26 (11η έκδοση) Cambridge University Press 

# Περαιτέρω ανάγνωση 

Gerard Terburg (Ter Borch) et sa famille, by Emile Michel (Paris, 1887)
Der künstlerische Entwickelungsgang des C. Ter Borch, by Dr W Bode (Berlin, 1881)
Maîtres d'autre fois, by Eugène Fromentin (4th ed., Paris, 1882)
Vermeer and The Delft School, an exhibition catalog from The Metropolitan Museum of Art (fully available online as PDF), which contains material on Gerard ter Borch (see index)
The Milkmaid by Johannes Vermeer, an exhibition catalog from The Metropolitan Museum of Art (fully available online as PDF), which contains material on Gerard ter Borch (cat. no. 1)
Fifteenth- to eighteenth-century European paintings: France, Central Europe, the Netherlands, Spain, and Great Britain, a collection catalog fully available online as a PDF, which contains material on Gerard ter Borch (cat. no. 33-34)
Dutch and Flemish paintings from the Hermitage, an exhibition catalog from The Metropolitan Museum of Art (fully available online as PDF), which contains material on Gerard ter Borch (cat. no. 3-4)

# Εξωτερικοί σύνδεσμοι 

Century Magazine/Volume 50/Issue 3/Old Dutch and Flemish Masters. Gerard Terburg|Old Dutch and Flemish Masters. Gerard Terburg
Works and literature on Gerard ter Borch
Ρέικσμουζεουμ: Έργα του Χέραρντ τερ Μπορχ
