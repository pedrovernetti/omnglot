
## Πάτρικ Νούο

Ο Πάτρικ Νούο ή Πατρίκ Νουό (Patrick Nuo, 31 Αυγούστου 1982) είναι Ελβετός τραγουδιστής της ποπ, τραγουδοποιός και ηθοποιός.

# Βιογραφία 

Γεννήθηκε στις 31 Αυγούστου του 1982 στο Γκετνάου της Λουκέρνης. Ο πατέρας του είναι από την Αλβανία και η μητέρα του Ελβετίδα. Σε ηλικία 14 ετών ο Πάτρικ εγκατέλειψε τις προσπάθειές του να ασχοληθεί επαγγελματικά με την αντισφαίριση και να αφοσιωθεί σε μουσική καριέρα. Έπειτα από μερικά αποτυχημένα βήματα στη χώρα του, αποφάσισε να εγκατασταθεί στο Αμβούργο της Γερμανίας, όπου εργάστηκε ως τραγουδιστής κάνοντας φωνητικά σε πολλές δισκογραφικές δουλειές. Στο μεταξύ, εργάστηκε επίσης ως φωτομοντέλο. Τον Ιούλιο του 2005 παντρεύτηκε την ηθοποιό Μόλι Σαντ και έναν χρόνο μετά γεννήθηκε η κόρη τους.
Το 2002 γνώρισε τον παραγωγό και τραγουδοποιό Ντέιβιντ Γιοστ ο οποίος βοήθησε τον καλλιτέχνη να υπογράψει συμβόλαιο με τη Warner Music. Τους επόμενους μήνες, το ντουέτο κυκλοφόρησαν ένα άλμπουμ, με τον τίτλο Welcome , το Σεπτέμβριο του 2003. Με τα τραγούδια "5 Days" και "Reanimate" το άλμπουμ έδωσε δύο επιτυχίες που εισήλθαν στον κατάλογο των 30 καλύτερων τραγουδιών στην Ελβετία και στη Γερμανία. Η συνεχής επιτυχία επέφερε την επανακυκλοφορία του άλμπουμ, τον Απρίλιο του 2004 με ένα επιπλέον τραγούδι από τον Πάτρικ Νούο, με τίτλο "Undone".
Ο καλλιτέχνης έλαβε μέρος στο φιλανθρωπικό μουσικό εγχείρημα Zeichen der Zeit, στα πλαίσια του οποίου κυκλοφόρησε τα επιτυχημένα τραγούδια "Du Bist Nicht Allein" και "Ein Weiterer Morgen". Στη συνέχεια οι Γιοστ και Νούο συνεργάστηκαν ξανά για το δεύτερο δίσκο του Ελβετού με τίτλο Superglue, ο οποίος κυκλοφόρησε τον Απρίλιο του 2005 και έκανε επιτυχία με τα τραγούδια: "Girl In The Moon" και "Beautiful".
Τον Ιούνιο του 2007, κυκλοφόρησε το τρίτο άλμπουμ του Νούο, με τίτλο "Nuo" και με πρώτο τραγούδι το "Too Late (To Save It With A Love Song)", το οποίο περιορίστηκε στην 83η θέση στη Γερμανία. Το πρώτο σινγκλ του άλμπουμ, με τίτλο "Watchin' Over You", κυκλοφόρησε στα τέλη του 2006 και δεν πήγε καλύτερα , καθώς ήταν 54ο στη Γερμανία, σε αντίθεση με την υπόλοιπη Ευρώπη.

# Δισκογραφία 

# Albums 

Welcome (2003) #11 Ελβετία / #13 Γερμανία 
Superglue (2005) #4 Ελβετία / #29 Γερμανία
Nuo ( 2007)

# Singles 

# Παραπομπές 

# Εξωτερικοί σύνδεσμοι 

http://www.patricknuoofficial.com/https://www.facebook.com/PatrickNuo.FB/++Patrick+Nuo+FB
https://www.youtube.com/user/PatrickNuoOfficial
