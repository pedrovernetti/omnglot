
## Τσαμπούνα

Η τσαμπούνα είναι ελληνικό λαϊκό όργανο και τύπος γκάιντας. Το όργανο είναι δημοφιλές στα ελληνικά νησιά. Η λέξη είναι αντιδάνειο της ιταλικής λέξης ζαμπόνια. Ετυμολογικά, η τσαμπούνα σχετίζεται με την ελληνική λέξη συμφωνία που σημαίνει "ομόνοια ή αρμονία του ήχου" και αργότερα εφαρμόστηκε σε ένα είδος γκάιντας.Ενώ το ενδιαφέρον για τους άσκαυλους (γκάιντες) στην Ευρώπη αυξάνεται και πάλι (συχνά μετά από μεγάλη πτώση της δημοτικότητας τους ή εξαφάνισης), το 2006 ο εθνομουσικολόγος Βολφ Ντίτριχ σημείωσε: "η Ελλάδα φαίνεται να είναι η μόνη χώρα στην Ευρώπη όπου δεν υπάρχει αναβίωση της γκάιντας." Ωστόσο, παραδοσιακοί μουσικοί της Ικαρίας συντελούν μια μερική αναβίωση της χρήσης της τσαμπούνας τα τελευταία χρόνια. Τα τελευταία χρόνια η τσαμπούνα παίζεται όλο και περισσότερο σε φεστιβάλ της Ικαρίας.

# Παραπομπές 

