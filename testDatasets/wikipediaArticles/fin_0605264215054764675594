
## Tullintori

Tullintori on Tampereen keskustassa Tullin alueella sijaitseva monipuolinen kauppakeskus, jonka suurin omistaja on Keskinäinen Työeläkevakuutusyhtiö Elo. Tullintorin 0.–2. kerroksissa on yhteensä noin 50 liikettä ja toimijaa, 3.–5. kerroksissa on pääsääntöisesti toimistotiloja. Tullintorin vuosittainen kävijämäärä on noin 2,5 miljoonaa.
Tullintorille on hyvät kulkuyhteydet julkisilla kulkuvälineillä, autolla, pyörällä tai kävellen. Pysäköintipaikkoja löytyy P-Tullintorilta ja Tullintorin kannelta. Kauppakeskuksesta on suora kulkuyhteys Hotelli Torniin ja Sokos Hotel Villaan. 
Arkkitehtonisesti Tullintori on perinteinen arkadi, eli lasikatteinen ”pylväskäytävä”. Se on muodostettu yhdistämällä vuonna 1930 valmistunut SOK:n funktionalistinen rakennus uuteen laajennusosaan. Kauppakeskus Tullintori valmistui vuonna 1990.
Kauppakeskus Tullintori kehittyy jatkuvasti urbaanina kaupunkilaisten olohuoneena. Kauppakeskus elää ajan hengen mukaisesti ja salli lemmikit osana kauppakeskuksen päivittäistä elämää 2018. Vuoden 2020 kynnyksellä kauppakeskus Tullintori tulee lunastamaan paikkansa yhtenä Tampereen merkittävimpänä ostos- ja elämyskeskittymänä ympäristön kehityshankkeidenkin myötä.

# Lähteet 

Tullintori-kauppakeskuksen perustiedot

# Viitteet 

# Aiheesta muualla 

 Kuvia tai muita tiedostoja aiheesta Tullintori Wikimedia CommonsissaKauppakeskuksen kotisivut
Ilmapanoraamakuva Tullintorista - Virtuaalinen Tampereen kaupunkiopas: VirtualTampere.com
