
## Τάνα

Η Λίμνη Τάνα βρίσκεται στη βορειοδυτική Αιθιοπία. Από αυτή πηγάζει ο Γαλάζιος Νείλος ο οποίος είναι ένας από τους δύο ποταμούς που σχηματίζουν τον Νείλο (ο άλλος είναι ο Λευκός Νείλος).
Η Λίμνη Τάνα βρίσκεται σε υψόμετρο 1.830 μ. πάνω από τη θάλασσα, έχει έκταση 2.156 τετραγωνικά χιλιόμετρα και μέγιστο βάθος 14 μ. Αποτελεί την μεγαλύτερη λίμνη της Αιθιοπίας. Περίπου 50 ποταμοί εκβάλλουν στην λίμνη αυτή ο μεγαλύτερος από τους οποίους είναι ο Μικρός Αμπάι. Το επίπεδο νερού της λίμνης κυμαίνεται ανάλογα με την εποχή. Στη λίμνη υπάρχουν περισσότερα από 20 νησιά. Σε μερικά από αυτά βρίσκονται χριστιανικά μοναστήρια και εκκλησίες.
