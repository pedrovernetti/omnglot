
## The Last Temptation

Within Temptation on vuonna 1996 perustettu alankomaalainen metalliyhtye. Yhtye on ollut toiminnassa vuodesta 1996 asti. Uransa aikana Within Temptation on esiintynyt lukuisilla isoilla metalli- ja rockfestivaaleilla. Heidän musiikkiaan on kuvailtu sinfoniseksi metalliksi, sinfoniseksi rockiksi, goottimetalliksi sekä myös doom metalliksi.

# Historia 

Kitaristi Robert Westerholt perusti Within Temptationin vuonna 1996. Muutama kuukausi perustamisen jälkeen yhtye allekirjoitti levytyssopimuksen DSFA Recordsin kanssa. Huhtikuussa 1997 ilmestyi yhtyeen ensimmäinen albumi Enter. Lokakuussa yhtye kiersi kaksi viikkoa Saksassa ja Itävallassa. The Dance -EP julkaistiin vuosi myöhemmin.
Vuosi 1999 oli Within Temptationin osalta hiljaista aikaa. Seuraava albumi julkaistiin vuonna 2000 yhtyeen jäsenten saatua opintonsa päätökseen. Joulukuussa julkaistu albumi oli nimeltään Mother Earth, ja siitä tuli suuri menestys. Yhtye soitti suurilla festivaaleilla ja loppuunmyydyille konserttisaleille. Albumilta julkaistiin myöhemmin singlet ”Our Farewell” ja ”Ice Queen”.
Yhtyeen lopullinen läpimurto tapahtui vuonna 2002, kun ”Ice Queen” -single saavutti ensimmäisen sijan Alankomaiden ja Belgian singlelistoilla. ”Mother Earth” myi Euroopassa yli 350 000 kappaletta, muun muassa triplaplatinaa Alankomaissa ja kultaa Belgiassa. Yhtye keikkaili ympäri Eurooppaa ja soitti monilla suurilla festivaaleilla, muun muassa Benelux-maissa (Ozzfest, Lowlands, Dynamo, Rock Werchter, Pukkelpop ja Parkpop), Saksassa (Rock im Park, Bizarre ja Summerbreeze) ja Ranskassa (Pariisissa, Lyonissa, Lillessä, Bordeaux’ssa ja Toulonissa).
Within Temptationin kolmas albumi The Silent Force julkaistiin 15. lokakuuta 2004. Se menestyi useissa maissa. Kaikkia albumin kolmea singleä, ”Stand My Ground”, ”Memories” ja ”Angels” saivat paljon soittoaikaa radiossa. Itse albumi myi kultaa Alankomaissa kolmessa viikossa.
Within Temptation julkaisi neljännen albuminsa The Heart of Everything 12. maaliskuuta 2007. Ensimmäinen single albumilta oli duetto ”What Have You Done”, jolla kuullaan myös Life of Agony -yhtyeen laulajaa Keith Caputoa. Toinen single oli ”Frozen”, jonka tuoton yhtye lahjoitti hyväntekeväisyyteen lastensuojelutyöhön. Kolmanneksi singlekseen yhtye valitsi kappaleen ”All I Need”. Kappaleeseen kuvattiin myös video.
Within Temptation julkaisi live-abumin Black Symphony syksyllä 2008. Albumilla yhtye soittaa Metropolitan Orchestra -orkesterin kanssa. The Black Symphony julkaistiin myös DVD:nä. Within Temptation julkaisi toisen live-albumin An Acoustic Night At The Theatre 30. lokakuuta 2009. Albumi sisältää akustisia versioita yhtyeen vanhemmista kappaleista sekä uuden kappaleen ”Utopia”, joka julkaistiin myös singlenä.Yhtye julkaisi joulukuussa 2010 kappaleen ”Where Is the Edge”, joka oli ensimmäinen kappale yhtyeen seuraavalta albumilta. Albumin ensimmäinen single ”Faster” julkaistiin 21. tammikuuta 2011. Albumi The Unforgiving julkaistiin maaliskuussa 2011. Albumi on konseptialbumi, jonka kappaleet muodostavat yhtenäisen tarinan. Tarina pohjautuu Steve O’Connolin ja Romano Morenaarin samannimiseen sarjakuvaan.

# Kokoonpano 

# Nykyiset jäsenet 

Sharon den Adel – laulu
Robert Westerholt – kitara, yhtyeen varhaisilla kappaleilla myös örinä
Stefan Helleblad – kitara (konserttikitaristina Robert Westerholtin sijaan vuodesta 2011 alkaen)
Ruud Jolie – kitara
Martijn Spierenburg – kosketinsoitin
Jeroen van Veen – basso
Mike Coolen – rummut

# Entiset jäsenet 

Ivar de Graaf – rummut (1996–1998, 1999–2001)
Martijn Westerholt – kosketinsoitin (1996–2001)
Michiel Papenhove – kitara (1996–2001)
Jelle Bakker – kitara (2001)
Ciro Palma – rummut (1998–1999)
Marius van Pyreen – rummut (1998)
Dennis Leeflang – rummut (1996)
Richard Willemse – rummut (1996)
Stephen van Haestregt – rummut (2002–2010)

# Diskografia 

# Studioalbumit 

Enter (1997)
Mother Earth (2000)
The Silent Force (2004)
The Heart of Everything (2007)
The Unforgiving (2011)
Hydra (2014)
Resist (2019)
Resist (Extended Deluxe) (2019)

# Livealbumit 

Black Symphony (CD/DVD, 2008)
An Acoustic Night at the Theatre (2009)

# EP:t 

The Dance (1998)
Running Up That Hill (2003)
The Howling (2007, vain Yhdysvallat)
Sinéad, the Remixes (2011)
Paradise (What About Us?) (2013)
And We Run (2014)

# Singlet 

”Restless” (1997)
”Our Farewell” (2001)
”Ice Queen” (2001)
”Mother Earth” (2002)
”Stand My Ground” (2004)
”Memories” (2005)
”Angels” (2005)
”What Have You Done” (ft. Keith Caputo, 2007)
”Frozen” (2007)
”The Howling” (2007)
”All I Need” (2007)
”Forgiven” (2008)
”Utopia” (ft. Chris Jones, 2009)
”Faster” (2011)
”Sinéad" (2011)
”Shot in the Dark” (2011)
”Paradise (What About Us?)” (ft. Tarja Turunen, 2013)
”Dangerous” (2013)
”Whole World Is Watching” (ft. Dave Pirner, 2014)
”And We Run” (ft. Xzibit, 2014)
"The Reckoning" (ft. Jacoby Shaddix, 2018)
"Raise your banner" (2018)
"Firelight" (2018)
"In vain" (2019)

# DVD:t 

Mother Earth (DVD-single, 2002)
Mother Earth Tour (2002)
The Silent Force Tour (CD/DVD, 2005)
Black Symphony (CD/DVD/BD, 2008)
Let Us Burn – Elements & Hydra Live in Concert (2014)

# Lähteet 

# Aiheesta muualla 

Within Temptationin virallinen sivusto (englanniksi) (hollanniksi) (saksaksi)
Within Temptation Myspace-sivustolla (englanniksi)
Within Temptation Last.fm-sivustolla (englanniksi)
