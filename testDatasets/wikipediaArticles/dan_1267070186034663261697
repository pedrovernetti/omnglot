
## Viggo Lindstrøm

Viggo Lindstrøm (12. januar 1858 – 17. juni 1926) var en dansk skuespiller og teaterdirektør, grundlagde Det Ny Teater i København. Han var gift med skuespiller Vera Lindstrøm.
Lindstrøm var født 12. januar 1858 i København, som søn af en svensk skrædder. Han stod i lære som vinhandler, før han vendte sig mod skuespillerfaget. Han debuterede 3. december 1880 i Stavanger og blev efterfølgende tilknyttet Dagmarteatret i mange år efter dets åbning. Han blev derefter tilknyttet Folketeatret, hvor det var forventet, at han skulle efterfølge J.F.S. Dorph-Petersen som teaterdirektør. En uoverensstemmelse med Dorph-Petersen om opsigelsen af Lindstrøms kone forårsagede dog, at han selv forlod teatret.
Han blev efterfølgende hyret af byggeselskabet Bona til at stå i spidsen for etableringen af Det Ny Teater. På teatrets åbningsaften i 1908 var teatret det andet største og mest avancerede teater i Danmark, men han forlod teatret igen efter tre år pga. en ubetydelig gæld.Samme år debuterede han på film, og dukkede derefter sporadisk op i film fra forskellige filmstudier. I første halvdel af 1920 arbejdede han for Nordisk Film og havde mindre roller i to Carl Theodor Dreyer film, Blade af Satans Bog (produceret i 1919, udgivet i 1921) og Du skal ære din hustru (1925).Lindstrøm var aktiv til sin død i 1926, hvor hans to sidste optrædender var i Ole & Axel film for filmselskabet Palladium. Han er begravet på Frederiksberg Kirkegård.

# Film 

· Vildmanden (1908)
· Den farlige Leg (1911)
· En behagelig Fejltagelse (1912)
· Det berygtede Hus (1912)
· Hjertedoktoren (1913)
· Buddhas Øje (1915)
· Amors Spilopper (1916)
· Blade af Satans bog (1919)
· Gudernes Yndling (1920)
· Hans gode Genius (1922)
· Jafet, der søger sig en Fader, I - IV (1922)
· Den sidste af Slægten (1922)
· Smil og Taare (1923)
· Grønkøbings glade Gavtyve (1925)
· Du skal ære din hustru (1925)
· Den store Magt (1925)
· Ulvejægerne (1926)

# Kilder 

# Litteratur 

Steen Kaargaard Nielsen & Claus Byrith, Danmarks første lydoptagelser : Edisons fonograf i 1890'ernes København, ISBN 978 87 7124 965 1, s. 160-163.

# Eksterne henvisninger 

Viggo Lindstrøm på Internet Movie Database (engelsk)
Viggo Lindstrøm på Filmdatabasen 
Viggo Lindstrøm på danskefilm.dk
Viggo Lindstrøm på danskfilmogtv.dk
Viggo Lindstrøm i Svensk Filmdatabas (svensk)
