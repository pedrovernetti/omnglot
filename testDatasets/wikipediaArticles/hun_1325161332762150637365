
## Baracska

Baracska község Fejér megyében, a Martonvásári járásban.

# Fekvése 

Fejér megye délkeleti részén, a Váli-víz mellett fekvő település.
Budapest 40, Érd 15, Martonvásár 3,5, Vál 9,5, Alcsútdoboz 18, Bicske 25 km távolságra található. A legközelebbi nagyváros a 30 km-re található megyeszékhely, Székesfehérvár.

# Közlekedés 

A település közigazgatási területén áthalad a 7-es főút és az M7-es autópálya is, ezen utakon érhető el a legegyszerűbben az ország távolabbi részei felől. Alcsútdobozzal a 8111-es számú mellékút köti össze, a 4 kilométerre fekvő Kajászó, Vál és Tabajd érintésével.
A hazai vasútvonalak közül a települést a MÁV 30a számú Budapest–Székesfehérvár-vasútvonala érinti, amelynek egy megállási pontja van itt, Baracska megállóhely.

# Története 

Baracska és környéke már az ókorban is lakott helynek számított, a falu északi részén előkerült nagyszámú római korból származó lelet alapján.
A település Bojta kun (kabar) vezértől származtatott Baracska nemzetség fészke.
Neve már 1212-ben felbukkan oklevélben, ekkor Boroksa alakban írták, és már templomos hely volt. Itt épült fel a Baracska nemzetség Mindenszentek tiszteletére épült monostora.
1212-ben Baran fia Ipolit itteni saját egyházának (eccl-e sue, quam in pr-o nomine Boroksa construxit in honore…) adta baracskai birtokát és a hozzá tartozó földekkel, szolgákkal, s állatokkal együtt, s végül ajándékozott még három ezüst serleget is, 7 M súlyban.
Ez a nemzetség azonban a tatárjárás alatt elpusztult, mivel többé nincs említve.
1289 táján Baracskai Pál fiai pereskednek Kartali Jaakkal és Berki Tamással.
A középkorban nemesi birtokosok lakták, a török kortól pusztává vált.
Fényes Elek a Magyarország Geographiai Szótára (1851) című művében az alábbiakat írja Baracskáról:
"Baracska, puszta, Székes-Fejér vgyében, Martonvásár és Velencze közt a budai országútban, 379 kath., 1018 ref., 12 evang., 41 zsidó lak. Ref. anyaekklézsia. Nagy termékeny határ. F. u. Pázmándy, Szűcs, Roboz, Kenessy, Hollósy, Kazay, Domokos, s m t."
1850 májusában Vörösmarty Mihály házat és földet vásárolt a községhez tartozó Szentivánpusztán. 1853 tavaszáig tartózkodott itt, itt írta „Előszó" című költeményét.
Közigazgatási területén 1945 óta büntetés-végrehajtási munkáltatást szolgáló állami tulajdonú gazdaság üzemel. Itt működik a Baracskai Országos Büntetés-végrehajtási Intézet.

# Közélete 

# Polgármesterei 

1990-1994:
1994-1998: Boriszov Zoltán (független)
1998-2002:
2002-2006:
2006-2010:
2010-2014:
2014-2019: Boriszov Zoltán (független)
2019-től:

# Népesség 

A település népességének változása:

A 2011-es népszámlálás során a lakosok 83,6%-a magyarnak, 8,1% cigánynak, 0,8% németnek, 0,5% románnak mondta magát (16,1% nem nyilatkozott; a kettős identitások miatt a végösszeg nagyobb lehet 100%-nál). A vallási megoszlás a következő volt: római katolikus 24,6%, református 16,3%, evangélikus 0,5%, görögkatolikus 0,4%, felekezeten kívüli 21,4% (34% nem nyilatkozott).

# Nevezetességei 

Református templom – Klasszicista stílusban épült a XIX. században. 1944-45-ben leégett, majd 1957-58-ban eredeti formájában állították helyre. Három harangja van.
Vörösmarty Mihály emlékműve.
Baracska-Annamajorban található a Közép-dunántúli Országos Büntetés-végrehajtási Intézet

# Jegyzetek 

# További információk 

# Források 

Karácsonyi János
Györffy György
