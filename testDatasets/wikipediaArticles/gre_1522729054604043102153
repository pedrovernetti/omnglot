
## Hawkeye

Ο Hawkeye (πραγματικό όνομα: Κλιντ Μπάρτον) είναι φανταστικός υπερήρωας που εμφανίζεται στα κόμικ που εκδίδει η Marvel Comics. Δημιουργία του σεναριογράφου Σταν Λι και του καλλιτέχνη Ντον Χεκ, ο χαρακτήρας εμφανίστηκε αρχικά ως κακοποιός στο τεύχος Tales of Suspense #57 (Σεπτέμβριος 1964) και αργότερα μπήκε στους Εκδικητές (Μάιος 1965). Είναι μόνιμο και βασικό μέλος τής ομάδας από τότε. Βρίσκεται στην θέση #44 στην Λίστα των Κορυφαίων 100 Ηρώων Κόμικ του IGN.Ο Hawkeye ενσαρκώνεται από τον Τζέρεμι Ρένερ στο Κινηματογραφικό Σύμπαν της Marvel, ένα κοινό φανταστικό σύμπαν το οποίο είναι βάση για ταινίες που παράγει η εταιρεία Marvel Studios. Ο Ρένερ έκανε την πρώτη του εμφάνιση στην ταινία Thor (2011) και αργότερα έπαιξε μεγαλύτερο ρόλο στις ταινίες Οι Εκδικητές (2012), οι Εκδικητές: Εποχή του Ούλτρον (2015) και Captain America: Εμφύλιος Πόλεμος (2016).

# Ιστορικό εκδόσεων 

Ο Hawkeye παρουσιάστηκε ως κακοποιός στο τεύχος Tales of Suspense #57 (τον Σεπτέμβριο του 1964). Μετά από δύο μόλις εμφανίσεις ως κακοποιός ο Hawkeye έγινε μέλος των Εκδικητών στο τεύχος Εκδικητές #16 (Μάιος 1965). Έγινε μακροχρόνιο μέλος τής ομάδας και έκανε πολυάριθμες εμφανίσεις σε όλους τους τόμους τής σειράς (Vol. 1 (1963–1996), Vol. 2 (1997), Vol. 3 (1999–2004), Vol. 4 (2010–2013), Vol. 5 (2013–παρόν) συμπεριλαμβανομένων και ειδικών εμφανίσεων), Ο Hawkeye ήταν επίσης μέλος των Εκδικητών και στους Μυστικούς Πολέμους #1–12 (1984–1985).
Ο Hawkeye εμφανίστηκε και στην περιορισμένη σειρά Εκδικητές τής Δυτικής Όχθης #1–4 (Σεπτέμβριος 1984–Δεκέμβριος 1984), πριν εμφανιστεί στον συνεχιζόμενο τίτλο, ο οποίος συνέχισε για 102 τεύχη από τον Οκτώβριο του 1985 - Ιανουάριο 1994. Ο Τίτλος έγινε Εκδικητές Δυτικής Όχθης από το τεύχος #46 (Αύγουστος 1989). Ο Hawkeye επίσης πρωταγωνίστησε σε σχεδόν κάθε τεύχος του Μοναχικοί Εκδικητές που έτρεξε για 40 τεύχη από τον Δεκέμβρη του 1987 ως τον Ιανουάριο του 1991.
Εμφανίστηκε ως δευτεραγωνιστής στην σειρά Ακαδημία Εκδικητών από το τεύχος #21 (Ιανουάριος 2012) ως το τελευταίο τεύχος #39 (Ιανουάριος 2013) και ως αρχηγός τής ομάδας Μυστικοί Εκδικητές από το τεύχος#22 (Φεβρουάριος 2012) ως το τελευταίο τεύχος, #37 (Φεβρουάριος 2013). Ο Hawkeye εμφανίστηκε και στον 2°Τόμο (2013) των Μυστικών Εκδικητών του Νικ Σπένσερ και του Λουκ Ρος. Ο Hawkeye εμφανίζεται ως βασικός χαρακτήρας και στην σειρά του 2010-2013 Μυστικοί Εκδικητές, από το τεύχος #21.1 (Μάρτιος 2012) ως και το τελικό τεύχος #37 (Μάρτιος 2013).
Ο Hawkeye εμφανίστηκε ως Ρόνιν στους Νέους Εκδικητές από στα τεύχη #26–64 (2007–2010). Συνεχίζοντας ως Ρόνιν ο χαρακτήρας έπαιξε σημαντικό ρόλο στο γεγονός τής διασταύρωσης ηρώων Μυστική Εισβολή #1–8 (2008). 
Ο ήρωας έχει εμφανιστεί και σε πολλές προσωπικές του περιπέτειες στην πάροδο των ετών, ενώ εμφανίστηκε και σε πολλούς τίτλους διάσημων ηρώων όπως Ατρόμητος Vol.1 #99 (1973), Ο Απίθανος Χαλκ Vol.1 #166 (1973), Marvel Μαζική Σύναξη #22 (1974), Ghost Rider #27 (1977), Marvel Team-Up #92 (1980), Marvel Fanfare #3 (1982), Captain America #317 (1986), Contest of Champions II #3-5 (1999), Έκπτωτος Γιος: Ο Θάνατος του Captain America #3 (2008), Νέοι Εκδικητές #6 (2008) και Captain America: η Αναγέννηση #3-6 (2009–2010).

# Βιογραφία 

Ο Κλιντ Μπάρτον γεννήθηκε στο Γουέβερλυ, τής Αϊόβα. Σε νεαρή ηλικία έχασε και τους δύο γονείς του σε αυτοκινητιστικό. Μετά από έξι χρόνια σε ένα ορφανοτροφείο, ο Κλιντ και ο αδελφός του Μπάρνεϋ έφυγαν για να μπουν στην ομάδα του Καρναβαλιού Κάρσον των Ταξιδιάρικων Θαυμάτων. Ο Κλιντ σύντομα έγινε αντιληπτός από τον Swordsman, ο οποίος τον πήρε ως βοηθό του, και τον εκπαίδευσε, κάνοντάς τον τοξότη. Ο Κλιντ αργότερα έμαθε ότι ο Σόρντμαν υπεξαιρούσε χρήματα του καρναβαλιού. Πριν προλάβει να καταγγείλει τον μέντορά του στις αρχές, χτυπήθηκε και τον άφησαν να πέθανε και έτσι ο Σόρντμαν το έσκασε. Η σχέση του Κλιντ με τον αδελφό του σύντομα φθάρθηκε.
Ο Κλιντ ανέπτυξε τις ικανότητές του στην τοξοβολία και έγινε αστέρι του καρναβαλιού, η αυθεντία στην τοξοβολία που ονομάστηκε "Hawkeye", αλλιώς γνωστός και ως "Ο Μεγαλύτερος Στοχευτής του Κόσμου". Πέρασε τον καιρό του ως μέλος του Τσίρκου του Τίμπλοντ πριν πάει στο τσίρκο του Κόνυ Άιλαντ. Είδε τον Iron Man εν δράσει και αποφάσισε να γίνει και αυτός ήρωας με στολή. Όμως, λόγω μιας παρεξήγησης ο Hawkeye πιστεύτηκε ότι είναι εγκληματίας. Όσο τον καταδίωκαν ο αφελής Hawkeye συνάντησε την Black Widow, μία κατάσκοπο τη Σοβιετικής Ένωσης, την οποία και ερωτεύτηκε. Ακολουθώντας τυφλά την Μαύρη Χήρα, βοήθησε στις προσπάθειές της να κλέψει την τεχνολογία του Tόνυ Σταρτκ. Σε μία από τις μάχες τους μαζί του, η Μαύρη Χήρα τραυματίστηκε σοβαρά. Ο Hawkeye την έσωσε, μα πριν προλάβει να την πάει στο νοσοκομείο εκείνη εξαφανίστηκε.

# Εκδικητές 

Αργότερα θα σώσει τον Ένγουϊν Τζάρβις και την μητέρα του από έναν κλέφτη. Σε ένδειξη ευγνωμοσύνης, ο Τζάρβις τον καλεί στον Οίκο τών Εκδικητών και βοηθάει τον τοξοβόλο να καθαρίσει το όνομά του και να κερδίσει την εμπιστοσύνη των Εκδικητών. Ο Hawkeye τότε ευεργετείτε από τον τέως εχθρό του Τόνυ Σταρκ, ο οποίος βλέπει ότι θέλει σοβαρά να γίνει ήρωας. Καθοδηγούμενος από τον Captain America, ο Hawkeye μπαίνει στην ομάδα μαζί με τον Υδράργυρο και την [[Scarlet Witch
]], ώστε να σχηματίσουν την δεύτερη ενσάρκωση της ιδέας των Εκδικητών. Οι ρομαντικές διαθέσεις του προς την Scarlet Witch συναντούν την εχθρότητα του αδελφού της Υδράργυρου. Ο Hawkeye εναντιώνεται στην αρχηγεία του Captain America (λόγω προβλημάτων που είχε με φιγούρες αρχής) μα με τον καιρό τον σέβεται ως μέντορα και φίλο.Ο Hawkeye περνά πολλές περιπέτειες με τους Εκδικητές και αποδεικνύεται μεγάλος ήρωας σε πολλές περιπτώσεις. Όταν, όμως σε μια κρίσιμη στιγμή στην μάχη το τόξο του σπάσει, ο Κλιντ θα αποφασίσει να αλλάξει στολή και ταυτότητα, παίρνοντας την θέση του Χανκ Πυμ ως ο νέος Γολιάθ. Ο Hawkeye (ως Γολιάθ) αργότερα θα προσεγγιστεί από τον αδελφό του Μπάρνεϋ, ο οποίος έχει μάθει τα σχέδια του Egghead να χτίσει ένα θανατηφόρο λέιζερ, για να αποσπάσει χρήματα των ΗΠΑ, και έτσι έρχεται να ειδοποιήσει τους Εκδικητές, οι οποίοι έρχονται αντιμέτωποι με τον Egghead και τους συνεργάτες τους, όμως ο Μπάρνεϋ πεθάνει στην μάχη. (Αργότερα αποκαλύπτεται ότι ο Μπάρνεϋ Μπάρτον ήταν ένας μυστικός πράκτορας του FBI) Μετά από αυτή την συνάντηση, ο Egghead και ο Σόρντμαν πιάνουν τον Γολιάθ (νομίζοντας ότι είναι ο Χανκ Πυμ κι όχι ο Κλιντ). Ο Κλιντ τούς νικά και παίρνει εκδίκηση για τον αδελφό του. Στην τελική φάση του Πολέμου των Κρη και των Σκραλ ο Κλιντ επανέρχεται με την ταυτότητα του Hawkeye και με νέα στολή. Μετά από μερικές περιπέτειες με τους Εκδικητές παραιτείται από την ομάδα λόγω του ρήγματος ανάμεσα σε αυτόν και το Όραμα για την Κόκκινη Μάγισσα. Ο Hawkeye θα επιστρέψει στην πρωταρχική του στολή ξεκινώντας μία μοναχική πορεία.Για ένα διάστημα, ο Hawkeye είναι από περιπέτεια σε περιπέτεια. Επιχειρεί να γυρίσει στην Μαύρη Χήρα και έχει μια σύντομη μάχη με τον τότε αγαπημένος της Ατρόμητο. Ο Hawkeye βοηθά και τον Χαλκ ενάντια στο τέρας Zζζαξ. Τότε ακολουθεί τον Χαλκ στην έπαυλη του Doctor Strange, όπου γίνεται μέλος των Υπερασπιστών για μια μικρή περίοδο. Επιστρέφει στους Εκδικητές για να παρευρεθεί στον γάμο του Οράματος και της Κόκκινης Μάγισσας.
Ο Hawkeye θα επιστρέψει στους Εκδικητές, όταν τα τότε μέλη μυστηριωδώς αρχίζουν να χάνονται. Οι εναπομείναντες Εκδικητές ανακαλύπτουν ότι είναι έργο του Collector των Γηραιών του Σύμπαντος. Αφού ηττηθούν όλοι οι συναγωνιστές του, ο Hawkeye νικά τον Συλλέκτη με το ένα χέρι και μπαίνει στην ομάδα για την τελική μάχη ενάντια στον Κόρβακ. Μετά, η νίκη του Hawkeye πάει στην άκρη όταν o νέος κυβερνητικός σύνδεσμος των Εκδικητών, ο Χένρυ Πήτερ Γκύρικ, περιορίζει την ομάδα και τον αντικαθιστά με τον Falcon, σε μια προσπάθεια να κάνει την ομάδα πιο "πολιτικώς αποδεκτή". Μετά την αποτυχία να βρει δουλειά με την πολιτική του ταυτότητα, ο Hawkeye βρίσκει εργασία στην Εταιρεία Τεχνολογιών Κρος ως Υπεύθυνος Ασφαλείας. Υπερασπίζεται την εταιρεία και αποτρέπει το σαμποτάζ που επιχειρείται. Ο Hawkeye τότε επιστρέφει στην έπαυλη των Εκδικητών για ένα διάστημα. Επιστρέφει και στο Καρναβάλι των Θαυμαστών Ταξιδευτών, για να βοηθήσει την Μαρσέλλα Κάτσον, κόρη του ιδιοκτήτη, ενάντια στον Taskmaster. Νικάει τον κακοποιό με την βοήθεια του Aνθρώπου Μυργμήγκι Αργότερα, θα εκδικηθεί τον θάνατο του αδελφού του, όταν ο Egghead έχοντας εκτεθεί από τον Χένρυ Πυμ, επιχειρεί να τον σκοτώσει, μα ο Hawkeye με ένα βέλος αποκρούει την λαβή του όπλου. Το όπλο είναι ενεργειακό πιστόλι, όμως, και εκρήγνυται σκοτώνοντας ακαριαία τον Egghead.

# Δυνάμεις και Ικανότητες 

Ενώ ο Hawkeye δεν έχει καθόλου υπερδυνάμεις (με εξαίρεση την περίοδο που μετατράπηκε από τα σωματίδια Πυμ σε Γολιάθ), είναι σε κορυφαίο σημείο αυτοσυντήρησης. Είναι εκπληκτικός ξιφομάχος, ακροβάτης και στοχευτής, έχοντας εκπαιδευτεί από μικρός στο τσίρκο. Αυτό συμπεριλαμβάνει αξιόλογη δύναμη, κάτι που φάνηκε όταν ένας κακοποιός προσπάθησε να χρησιμοποιήσει το τόξο του και δεν μπορούσε να τραβήξει την χορδή, για να ρίξει βέλος.Ο Hawkeye έχει επίσης εκπαιδευτεί από τον Captain America στην τακτική, τις πολεμικές τέχνες και στην μάχη σώμα με σώμα. Ο Hawkeye είναι άριστος στην χρήση μιας γκάμας όπλων, ειδικά στο τόξο και το βέλος, και φέρει φαρέτρα με αρκετά αυτοσχέδια "βέλη-κόλπα". Στον ρόλο του ως Ρόνιν, ο Μπάρτον δείχνει μεγάλη επιδεξιότητα στην χρήση όπλων κατάνα και άλλων όπλων μίλι. Έχει αποκτήσει την φήμη ότι μπορεί να "μετατρέψει κάθε αντικείμενο σε όπλο", και χρησιμοποιεί αντικείμενα έτσι όπως πιάτα, κέρματα, ξυλάκια και άλλα, ώστε να δράσει εναντίον των εχθρών του. 
Ο Hawkeye είναι γνωστός και για την χρήση του "Ουρανόκυκλου" ως μεθόδου μετακίνησης. Το Ουρανόκυκλο είναι κατασκευασμένο στα πρότυπα ενός χιονοκίνητου και έχει προσαρμοστεί με αντιβαρυντική τεχνολογία. Λειτουργεί με φωνητική εντολή και έχει σύστημα αυτόματου πιλότου. 

# Σε άλλα Μέσα 

# Τηλεόραση 

Ο Hawkeye εμφανίζεται στην σειρά κινουμένων σχεδίων The Marvel Super Heroes (1966),
Ο Hawkeye εμφανίζεται ως κύριος χαρακτήρας στο Iron Man
Ο Hawkeye κάνει ένα πέρασμα ως Γολιάθ στους Fantastic Four.
Ο Hawkeye εμφανίζεται στο Εκδικητές: Οι Δυνατότεροι Ήρωες τής Γης.
Ο Hawkeye εμφανίζεται στο Iron Man: Armored Adventures
Ο Hawkeye εμφανίζεται στο Ultimate Spider-Man
Ο Hawkeye εμφανίζεται στο Avengers Assemble

# Ταινία 

# Κινουμένων σχεδίων 

Ο γιος του Hawkeye εμφανίζεται στην ταινία κινουμένων σχεδίων Οι Επόμενοι Εκδικητές: Ήρωες του Αύριο.
Ο Hawkeye εμφανίζεται στην κινουμένων σχεδίων ταινία Iron Man: Rise of Technovore,
Ο Hawkeye εμφανίζεται στην ταινία κινουμένων σχεδίων Εκδικητές Εμπιστευτικό: Μαύρη Χήρα και Τιμωρός,

# Πραγματικής Δράσης 

Στην ταινία Thor, ο χαρακτήρας ενσαρκώνεται από τον Τζέρεμι Ρένερ.
Ο Τζέρεμι Ρένερ έπαιξε ξανά τον ρόλο στην ταινία Οι Εκδικητές. Πριν κυκλοφορήσει η ταινία ο Ρένερ δήλωσε ότι ο χαρακτήρας δεν θα φοράει την κλασική μοβ στολή του, μα κάτι πιο ρεαλιστικό.
Ο Hawkeye θα εμφανιζόταν στην ταινία Captain America: Ο Στρατιώτης του Χειμώνα πριν ακυρωθεί η σκηνή· επρόκειτο για μία σκηνή στην οποία πολεμά με τον Captain America
Ο Τζέρεμι Ρένερ επιστρέφει στον ρόλο στην ταινία Εκδικητές: Η Εποχή του Ούλτρον, και στο Captain America: Εμφύλιος Πόλεμος. Έχει επίσης υπογράψει για την τρίτη ταινία των Εκδικητών καθώς και κάθε πιθανή ταινία με τον χαρακτήρα του.

# Θέατρο 

Ο Hawkeye εμφανίζεται ως μέλος των Εκδικητών στο θεατρικό έργο Marvel Universe: LIVE! .

# Πολιτισμός κωφών 

Το 2012, η μητέρα ενός τετράχρονου, του Άντωνυ Σμιθ, επικοινώνησε με την Marvel, επειδή ο γιός της δεν φορούσε το ακουστικό του, καθώς και οι υπερήρωες δεν το χρειάζονται. Η Marvel ανταποκρίθηκε με ένα ειδικό κόμικ με τον ήρωα "Μπλε Αφτί" για τον Άντωνυ, και υπέδειξαν ότι κάποτε ο Hawkeye ήταν κωφός και χρησιμοποιούσε ακουστικά. Ο Hawkeye είναι πάλι κωφός στην σειρά Hawkeye vs Deadpool που ξεκίνησε να προβάλλεται το Μάρτιο του 2014.

# Παραπομπές 

# Εξωτερικοί σύνδεσμοι 

Clinton Barton (Earth-616) at the Marvel Database Project
Hawkeye (comic book character) at Comic Vine
