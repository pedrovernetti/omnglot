
## Κύλιξ του Γηρυόνη

Η κύλιξ του Γηρυόνη ή κύλιξ του Ευφρόνιου είναι θεσπέσιο έργο αρχαίας ελληνικής τέχνης και η πιο νατουραλιστική αγγειογραφία όλων των εποχών. 

# Ιστορία του ευρήματος 

Βρέθηκε στο Βούλτσι της Κάτω Ιταλίας και αγοράστηκε το 1831 από τον Λουδοβίκο Α΄ της Βαυαρίας. Φιλοξενείται στις μέρες μας στις Κρατικές Αρχαιολογικές Συλλογές του Μονάχου.

# Περιγραφή 

Ως κύλιξ χρησιμοποιόταν ως ποτήρι για κρασί. Είναι διακοσμημένη με αγγειογραφίες γύρω από τον μύθο του 10ου άθλου του Ηρακλή.

# Κοίλη όψη 

Η αγγειογραφία στο εσωτερικό της κύλικος εικονίζει έναν ευγενή Αθηναίο ιππέα. Ερμηνεύεται ως Λέαγρος, αφού φέρει την αφιερωματική επιγραφή ΛΕΑΓΡΟ[Σ] ΚΑ[Λ]ΛΟΣ. Ίσως πρόκειται για τον Αθηναίο στρατηγό Λέαγρο, ο οποίος στα τέλη του 6ου αι. π.Χ. εξεστράτευσε εναντίον των Θρακών και έπεσε στο πεδίο της μάχης.

# Α' όψη 

# Β' όψη 

Εικονίζεται πλήθος αγωνιστών. Ο τρισώματος γίγαντας Γηρυόνης μάχεται τον δίπαλτο (με δύο βέλη) Ηρακλή. Ο Κύψελος είναι τραυματισμένος και έχει πέσει στο έδαφος. Ο Όρθρος είναι επίσης νεκρός. Η Αθηνά και ο Ιόλαος συμπαραστέκονται στον ήρωα.

# Ιστορική τοποθέτηση 

Η κύλιξ του Γηρυόνη είναι έργο του Καχρυλίωνα και του Ευφρόνιου. Χρονολογείται στα 510-500 π.Χ.

# Πηγές 

Henry Beauchamp Walters (1867-1944) και Samuel Birch (1813-1885) (1905). History of ancient pottery : Greek, Etruscan, and Roman, Τόμος Α'. New York: Scribner. σελίδες 432 και πίνακας ΧΧXVΙΙΙ. Ανακτήθηκε στις 3 Μαρτίου 2012. 
Άντολφ Φουρτβένγκλερ (1853 - 1907) (1924). Griechische Vasenmalerei: Auswahl hervorragender Vasenbilder aus dem gleichnamigen großen Werke. München: Bruckmann. σελίδες 16-18 και πίνακας. Ανακτήθηκε στις 2 Ιουνίου 2012.
