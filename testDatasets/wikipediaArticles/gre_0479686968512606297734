
## Ευαγγελική Ορθόδοξη Εκκλησία

Η Ευαγγελική Ορθόδοξη Εκκλησία είναι Ορθόδοξο Χριστιανικό κίνημα με ρίζες στον Ευαγγελικό Προτεσταντισμό, και ιδιαίτερα στην σπουδαστική ιεραποστολική διακονία Campus Crusade for Christ.
Η Εκκλησία δημιουργήθηκε το 1979, από ένα δίκτυο κατ' οίκον συνάξεων στις Ηνωμένες Πολιτείες, που ήδη από το 1973 είχε ξεκινήσει να αναζητά την αρχαία μορφή της χριστιανικής πίστης. Το 1987, η πεποίθηση πως υπήρχε ανάγκη Αποστολικής διαδοχής, οδήγησε τα περισσότερα μέλη να ενταχθούν στην Αμερικανική αρχιεπισκοπή του Πατριαρχείου της Αντιοχείας. Τη δεκαετία του 1990, 20 ενορίες ενώθηκαν επίσης με την Αντιοχειανή αρχιεπισκοπή, ενώ κάποιες άλλες ενώθηκαν με την αυτοκέφαλη Ορθόδοξη Εκκλησία στην Αμερική. Όσες εκκλησίες απέμειναν, εξακολουθούν μέχρι σήμερα να χρησιμοποιούν τον τίτλο της Ευαγγελικής Ορθόδοξης Εκκλησίας.
Σήμερα, η Ευαγγελική Ορθόδοξη Εκκλησία έχει 15 κοινότητες: 5 στις Ηνωμένες Πολιτείες, 4 στην Ρουάντα, 4 στο Μπουρούντι, 1 στον Καναδά και 1 στη Σουηδία.

# Εξωτερικοί σύνδεσμοι 

Επίσημη σελίδα
