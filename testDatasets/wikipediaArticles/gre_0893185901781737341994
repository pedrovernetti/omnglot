
## Σπυρίδων Δενδρινός

Ο Σπυρίδων Δενδρινός ήταν Έλληνας προξενικός υπάλληλος του 19ου αιώνα. 

# Βιογραφία 

Γεννήθηκε το 1811 στην Κωνσταντινούπολη. Ο πατέρας του χρημάτισε εκεί αντιπρόσωπος, δηλαδή πρεσβευτής της Επτανησιακής Πολιτείας. Το 1821 με τις σφαγές των Χριστιανών η οικογένειά του ακολούθησε την Ρωσική πρεσβεία και κατέφυγε στην Οδησσό για να σωθούν. Εκεί ο Σπυρίδων πήγε στο σχολείο. Το 1839 1830 διορίστηκε από τον πληρεξούσιο πρόεδρο των Ηγεμονιών Κόμη Κίσσελφ, και εργάστηκε στην εφαρμογή των νέων οργανικών νόμων και μεταρρυθμίσεων. Μετά την εκλογή των ηγεμόνων (Οσποδάρων) ο Δενδρινός έμεινε στο Βουκουρέστι ως γραμματέας στο εκεί Γενικό Προξενείο της Ρωσίας. Το 1850 διορίστηκε πρόξενος στην Τραπεζούντα. 
Μετά την έκρηξη του πολέμου κατέφυγε στην Τιφλίδα, επέστρεψε αργότερα στην Τραπεζούντα και διορίστηκε Γενικός Πρόξενος στην Βραζιλία, από εκεί στην Ήπειρο, και αργότερα στην Κρήτη.

# Πηγές 

Ανδρέας Παπαδόπουλος Βρετός. Βιογραφικαί σημειώσεις περί των εικονογραφηθέντων προσώπων εν τω παρόντι ημερολογίω. Ανακτήθηκε στις 23 Σεπτεμβρίου 2009.
