
## Διαγωνισμός Τραγουδιού Eurovision 2002

Ο 47ος Διαγωνισμός Τραγουδιού Eurovision διεξήχθη στις 25 Μαΐου 2002 στο Τάλιν, πρωτεύουσα της Εσθονίας. Το ιδιαίτερο αυτής της διοργάνωσης είναι ότι νίκησε η γειτονική χώρα της Εσθονίας, η Λετονία.
Για πρώτη φορά εφαρμόστηκε ένα σύνθημα (ή θέμα). Για το 2002 το σλόγκαν ήταν 'A Modern Fairytale' (Ένα Σύγχρονο Παραμύθι) και φαινόταν στις καρτποστάλ, που προβάλλονταν πριν την ερμηνεία των τραγουδιών, με εικόνες από κλασικά παραμύθια, σε σύγχρονες εσθονικές καταστάσεις.Το 2002 ήταν η τελευταία χρονιά που το Ηνωμένο Βασίλειο κατέκτησε μία από τις υψηλότερες θέσεις (3η θέση) ύστερα από το λαμπρό παρελθόν που έχει γράψει στον διαγωνισμό. Παρόλα αυτά, το 2009 θα ξανανεβεί στις υψηλότερες θέσεις κατακτώντας την 5η θέση. Κάτι παρόμοιο ισχύει και για την Εσθονία καθώς έλαβε επίσης την 3η θέση και επίσης θα έχει την ίδια τύχη με το Ηνωμένο Βασίλειο το 2009, αφού θα τερματίσει 7η, θέση που κέρδισε και το 2015.
Η Δανία μετά από την 2η θέση το 2001, κατέκτησε την τελευταία θέση με μόλις 7 βαθμούς. Αυτό ήταν αρκετό για να αναγκάσει την δανική τηλεόραση να δηλώσει την αποχώρησή της από τον διαγωνισμό του 2003. Όμως η Δανία έπειτα από τρία χρόνια επέστρεψε στο διαγωνισμό τραγουδιού περιμένοντας κάποια αξιοσημείωτη θέση. αυτό το κατάφερε το 2013 , με αποτέλεσμα ο διαγωνισμός να διεξαχθεί ξανά στην Κοπεγχάγη, έπειτα από 13 χρόνια. Η Μάλτα πήρε για πρώτη φορά την 2η θέση, την οποία θα ξανακερδίσει το 2005.

# Τοποθεσία 

Το Τάλιν είναι η πρωτεύουσα και η μεγαλύτερη πόλη της Εσθονίας. Η θέση της είναι στις βόρειες ακτές της χώρας, στα νότια της φιλανδικής πρωτεύουσας Ελσίνκι, δυτικά της Αγίας Πετρούπολης και ανατολικά της Στοκχόλμης, πρωτεύουσας της Σουηδίας. Η πόλη ιδρύθηκε το 1248 όμως οι αρχαιότεροι οικισμοί ανάγονται στο 3000 π.Χ., καθιστώντας την μια από τις αρχαιότερες ευρωπαϊκές πρωτεύουσες. Σήμερα έχει ανακηρυχθεί Μνημείο Πολιτιστικής Κληρονομιάς της ΟΥΝΕΣΚΟ. Ο χώρος που διεξήχθη ο διαγωνισμός ήταν το Saku Suurhall, η μεγαλύτερη αρένα στην Εσθονία, που χτίστηκε το 2001 και είναι χωρητικότητας ως 10.000 άτομα. Το όνομά της το έλαβε από την εταιρεία παρασκευής μπίρας και αναψυκτικών Saku.

# Συμμετέχουσες χώρες 

Συνολικά 24 χώρες έλαβαν μέρος στο διαγωνισμό του 2002, συμπεριλαμβανομένων των πρώτων 17 χωρών από τον προηγούμενο διαγωνισμό, μαζί με τις 7 χώρες που είχαν υποβιβαστεί και δεν έλαβαν μέρος στο διαγωνισμό του 2001. 
Ο αρχικός αριθμός των συμμετεχόντων ήταν 22, όμως η EBU αύξησε τον αριθμό των συμμετεχουσών χωρών σε 24, κάτι που έδωσε την ευκαιρία στην Πορτογαλία και στο Ισραήλ να λάβουν μέρος. Η Πορτογαλία αρνήθηκε να πάρει μέρος εξαιτίας εσωτερικών προβλημάτων με τον πορτογαλικό ραδιοτηλεοπτικό φορέα RTP. Αυτό επέτρεψε στη Λετονία να πάρει μέρος (και τελικά κέρδισε τον διαγωνισμό).Οι παρατηρήσεις που έκαναν οι σχολιαστές της σουηδικής και βελγικής τηλεόρασης προκάλεσαν σχόλια, καθώς αμφότεροι προέτρεψαν το κοινό να μην ψηφίσει την ισραηλινή συμμετοχή "Light a candle". Το εν λόγω τραγούδι δεν έλαβε κανέναν βαθμό από τη Σουηδία και έλαβε 2 από το Βέλγιο, τερματίζοντας στη 12η θέση στην κατάταξη.

# Επιστροφές καλλιτεχνών 

# Aποτελέσματα 

# Ψηφοφορία 

Οι μισές από τις συμμετέχουσες χώρες οργάνωσαν μια τηλεψηφοφορία, όπου τα 10 πρώτα τραγούδια έλαβαν τους βαθμούς 1, 2, 3, 4, 5, 6, 7, 8, 10 και 12, όμως οι ΠΓΔΜ, Βοσνία και Ερζεγοβίνη, Ρουμανία, Ρωσία και Τουρκία χρησιμοποίησαν κριτικές επιτροπές, ενώ η Ελλάδα, η Κύπρος, η Ισπανία, η Μάλτα, η Λιθουανία, η Κροατία, η Σλοβενία και η Φιλανδία χρησιμοποίησαν κατά το ήμισυ αμφότερα την τηλεψηφορία και τις ψήφους της κριτικής επιτροπής.

# Πίνακας βαθμολογίας 

# 12 βαθμοί 

Όλοι οι 12 βαθμοί που δόθηκαν στον τελικό:

# Βραβεία 

# Βραβεία Μπάρμπαρα Ντεξ 

Το βραβείο Μπάρμπαρα Ντεξ για τη χειρότερη ενδυμασία κέρδισε η συμμετοχή της Ελλάδας.

# Βραβεία Μαρσέλ Μπεζανσόν 

Για πρώτη φορά απονεμήθηκαν τη χρονιά αυτή τα βραβεία Μαρσέλ Μπεζανσόν στα καλύτερα συμμετέχοντα τραγούδια στον τελικό. Τα βραβεία δημιουργήθηκαν από τον Κρίστερ Μπιόρκμαν, στη συμμετοχή της Σουηδίας στο διαγωνισμό του 1992 και τον Ρίτσαρντ Χερέι (μέλος των νικητών του 1984, Herreys). Τα βραβεία υποδιαιρούνται σε 3 κατηγορίες: Τύπου, Καλλιτεχνικό και Κοινού.

# Διεθνείς μεταδόσεις και ψηφοφορία 

Ο διαγωνισμός μεταδόθηκε στην Αυστραλία από το SBS-TV με σχολιασμό του BBC. 
Η Γιουγκοσλαβία έλαβε μέρος για τελευταία φορά το 1992. Η Σερβία και το Μαυροβούνιο σκόπευε να λάβει μέρος, αλλά τελικά τα σχέδια ακυρώθηκαν και η πρώτη συμμετοχή της ήρθε το 2004. Ο διαγωνισμός του 2002 μεταδόθηκε από τη Ραδιοτηλεόραση της Σερβίας.

# Σχολιαστές 

# Εκπρόσωποι βαθμολογίας 

 Κύπρος - Μέλανι Στέλιου
 Ηνωμένο Βασίλειο - Κόλιν Μπέρι (η τελευταία του χρονιά ως εκπρόσωπος)
 Αυστρία - Ντόντο Ρόστσιτς
 Ελλάδα -Αλέξης Κωστάλας
 Ισπανία - Άνε Ιγαρτιμπούρου
 Κροατία - Ντούσκο Τσούρλιτς
 Ρωσία - Αρίνα Σαράποβα
 Εσθονία - Ιλομάι Κουτίμ "Ελέκτρα"
 Βόρεια Μακεδονία - Μπιλιάνα Ντεμπαρλίεβα
 Ισραήλ - Μίχαλ Ζοχαρέτζ
 Ελβετία - Ντιάνα Γεργκ
 Σουηδία - Κριστίν Κάσπερσεν
 Φινλανδία - Μάριον Ρανγκ (συμμετοχή της Φιλανδίας το 1962 και το 1973)
 Δανία - Σίγκνε Σβέντσεν (συμμετοχή της Δανίας ως μέλος των Rollo & King το 2001)
 Βοσνία και Ερζεγοβίνη - Σεγκμεντίνα Σρνα
 Βέλγιο - Τζίνα Λίζα Πίτερς
 Γαλλία - Marie Myriam (νικήτρια του διαγωνισμού με τη Γαλλία το 1977)
 Γερμανία - Άξελ Μπούλτχαουπτ
 Τουρκία - Μελτέμ Ερσάν Γιαζγκάν
 Μάλτα - Υβέτ Πορτέλι
 Ρουμανία - Λέοναρντ Μάιρον
 Σλοβενία - Νούσα Ντερέντα (συμμετοχή της Σλοβενίας το 2001)
 Λετονία - Έρικς Νίντρα
 Λιθουανία - Λορέτα Ταροζάιτε

# Εξωτερικοί σύνδεσμοι 

Η επίσημη ιστοσελίδα της Eurovision (Αγγλικά)

# Παραπομπές 

