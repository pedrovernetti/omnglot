
## Jääkiekko talviolympialaisissa 1980

Vuoden 1980 talviolympialaisten jääkiekkoturnaus pelattiin 12.-24. helmikuuta 1980. Turnaukseen kutsuttiin 12 joukkuetta. Aiemmasta lohkojaosta, jossa maat oli jaettu tason mukaan kahteen lohkoon, luovuttiin. Turnaus pelattiin uudella järjestelmällä, jossa maat jaettiin kahteen lohkoon, joiden kaksi parasta jatkoivat mitalisarjaan ja kolmanneksi sijoittuneet pelasivat sijoitusottelun. Turnaus oli myös ensimmäinen jääkiekon olympiaturnaus, jolloin samana vuonna ei järjestetty jääkiekon maailmanmestaruuskilpailuita. Vuosina 1972 ja 1976 oli järjestetty sekä olympia- että MM-turnaus, tätä ennen olympiaturnauksella oli samalla MM-kilpailujen status.Turnauksessa koettiin suuryllätys, kun neljä edellistä olympiaturnausta voittanut Neuvostoliitto hävisi mitalisarjassa Yhdysvaltain lähinnä yliopistopelaajista koostuneelle joukkueelle. Vielä kolme päivää ennen olympiaturnauksen alkua Neuvostoliitto oli voittanut isännät harjoitusottelussa 10–3. Viktor Tihonovin valmentama Neuvostoliitto oli koonnut kokeneen joukkueen, joka harjoitteli yhdessä 11 kuukautta vuodessa.Yhdysvaltain olympiajoukkue oli koottu liki vuoden kestäneen leirityksen kautta. Yhdysvaltain valmentajana toimi kanadalaisesta ja eurooppalaisesta pelityylistä vaikutteita ottanut Herbert Brooks. Suurpoliittinen ilmapiiri oli vuodenvaihteessa 1979–1980 kiristynyt Neuvostoliiton toteuttaman Afganistanin miehityksen takia, ja Yhdysvaltain presidentti Jimmy Carter oli invaasion vuoksi alkanut ajaa kauppapakotteita ja Moskovan kesäolympialaisten boikotointia kesällä 1980. Carter onnittelikin maansa kiekkojoukkuetta lämpimästi heti Neuvostoliitto-voiton jälkeen.Suureksi yllätykseksi Yhdysvallat voitti Neuvostoliiton kisojen toiseksi viimeisessä ottelussa 4-3, joka maan urheilumytologiassa tunnetaan nimellä Miracle on Ice. Lopullisesti Yhdysvaltain olympiakulta varmistui kisojen viimeisessä ottelussa maan voitettua Suomen.Ruotsi pelasi pronssille. Haparoiden aloittanut Suomi oli lähellä mitalia, mutta sijoittui lopulta neljänneksi. Suureen rooliin nousi etenkin keskushyökkääjä Mikko Leinonen laitahyökkääjänään Jukka Porvari. Tšekkoslovakia sijoittui viidenneksi ja Kanada kuudenneksi.

# Joukkueet 

# Alkulohkot 

# Blue Division 

# Red Division 

# Ottelu viidennestä sijasta 

# Mitalisarja 

Mitalisarjassa alkusarjan keskinäiset ottelut jäivät voimaan.

# Lopputulokset 

# Turnauksen pistepörssi 

# Loppusarjajoukkueiden pelaajat 

# Lähteet 

