
## Annariitta Minkkinen

Annariitta Minkkinen (23. tammikuuta 1949 Jyväskylä – 23. lokakuuta 2015 Turku) oli suomalainen laulaja. Hän oli lähtöisin Jyväskylästä mutta teki pääosan elämäntyöstään Turussa.
Annariitta Minkkisellä oli teatteritausta, ja ammatiltaan hän oli laulun ja äänenmuodostuksen opettaja.lähde? Hänet tunnettiin erityisesti työväenlaulujen tulkitsijana, mutta hän halusi valikoida ohjelmistonsa siten, että laulut ilmentävät hänen omia tuntemuksiaan, eikä hän halunnut lokeroitua omin sanoin:"Taide-elämyksien pitäisi kuulua jokapäiväiseen elämäämme kuten leipä ja voi; vasta silloin on elämä täyttä." Viimeisinä vuosinaan hän keskittyi muun muassa kreikkalaisiin lauluihin sekä Bertolt Brechtin teksteihin.Minkkisellä on myös kansainvälistä menestystä: Hän on esiintynyt muun muassa Berliinin nuorisofestivaaleilla 1973 ja hänet on palkittu Sotšin kansainvälisillä laulufestivaaleilla. Hän lauloi myös Jouko Aaltosen dokumenttielokuvassa Kenen joukoissa seisot vuodelta 2006.Annariitta Minkkinen kuoli pitkälliseen sairauteen.

# LP-levyt 

Ihmisten enemmistö, 1975
Taas kukkii pellava, 1980, Fazer/Kansankulttuuri
Yökiitäjä, 1984

# Lähteet 

Annariitta Minkkinen Arsnetin sivuilla[vanhentunut linkki]

# Viitteet 

