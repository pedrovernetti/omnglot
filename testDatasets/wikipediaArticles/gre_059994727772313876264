
## Στάση Σιδηροκάστρου Μεσσηνίας

Η Στάση Σιδηροκάστρου είναι μικρός οικισμός κοντά στην Κυπαρισσία και το Σιδηρόκαστρο και υπάγεται διοικητικά στον Δήμο Τριφυλίας, του Νομού Μεσσηνίας. 

# Τοποθεσία 

Η Στάση Σιδηροκάστρου βρίσκεται περίπου 8,5 χιλιόμετρα προς τα βορειοανατολικά της Κυπαρισσίας και περίπου 11,5 χιλιόμετρα νοτιοδυτικά από το Σιδηρόκαστρο. Έχει υψόμετρο 40 μέτρα και απέχει 4,5 περίπου χιλιόμετρα από τις ακτές του Ιονίου Πελάγους. Κοντά στην Στάση Σιδηροκάστρου, προς τα βορειοανατολικά της, βρίσκεται ο Κάκκαβας σε απόσταση 3,5 περίπου χιλιομέτρων και προς τα νοτιοδυτικά της το Καλό Νερό σε απόσταση 4 περίπου χιλιομέτρων αντίστοιχα. Η πρόσβαση στον οικισμό γίνεται μέσω της Εθνικής Οδού 9γ.

# Ιστορικό οικισμού 

Ο οικισμός Στάση Σιδηροκάστρου είναι σχετικά νέος οικισμός, ο οποίος προσαρτήθηκε, το 2001, στην κοινότητα του Καλού Νερού και τον κατηργημένο Δήμο Αυλώνα Μεσσηνίας, ως το 2010. Από το 2011, μετά τις νέες αλλαγές του σχεδίου «Καλλικράτης» η Στάση Σιδηροκάστρου ανήκει πλέον στον νέο Δήμο Τριφυλίας. Ο δήμος αυτός, συστάθηκε με το Πρόγραμμα Καλλικράτης με την συνένωση των προϋπαρχόντων δήμων Αετού, Αυλώνος, Γαργαλιάνων, Κυπαρισσίας, Φιλιατρών και την κοινότητα Τριπύλας. Η Στάση Σιδηροκάστρου σήμερα είναι οικισμός της Τοπικής Κοινότητας του Καλού Νερού του Δήμου Τριφυλίας, με έδρα το Καλόν Νερόν, ενώ στην τοπική κοινότητα αυτή ανήκουν επίσης οι εξής οικισμοί: Το Άνω Καλόν Νερόν, το Βουνάκι, τα Δρεκολαίικα, ο Κάκκαβας και το Μάρμαρο.

# Κάτοικοι 

Ο οικισμός, με βάση την απογραφή του 2011, έχει 18 μόνιμους κατοίκους, οι οποίοι απασχολούνται κυρίως σε διάφορες αγροτικές εργασίες.

# Δείτε επίσης 

Κυπαρισσία
Σιδηρόκαστρο
Δήμος Τριφυλίας
Διοικητική διαίρεση Περιφερειακής Ενότητας Μεσσηνίας
Διοικητική διαίρεση νομού Μεσσηνίας
πρώην Δήμος Αυλώνα Μεσσηνίας

# Παραπομπές 

# Εξωτερικοί σύνδεσμοι 

Δήμος Τριφυλίας, από την ιστοσελίδα: www.dimostrifylias.gr του Δήμου Τριφυλίας.
