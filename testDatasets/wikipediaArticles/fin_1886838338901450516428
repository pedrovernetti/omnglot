
## Tuija Valkama

Tuija Valkama (o.s. Lindroos, s. 21. kesäkuuta 1934) on suomalainen pikajuoksija, joka edusti Helsingin Naisurheilijoita. Hän juoksi 4 × 100 metrillä kaksi kertaa uuden Suomen ennätyksen. Aika 49,3 s saavutettiin kokoonpanolla Aulikki Lehmijoki - Tuija Valkama - Riitta Sarahete - Tuovi Vahtera Oslossa 1956 ja aika 48,9 s kokoonpanolla Irja Ukkola - Tuovi Vahtera - Tuija Valkama - Aulikki Lehmijoki Lahdessa 1957. Valkaman ennätys 100 metrillä on 12,5 s ja pituushypyssä 518 cm. Hänellä on lukuisia maaotteluedustuksia. Hän juoksi 100 metrillä uuden Suomen ennätyksen 12,6 s Göteborgissa 1951.

# Lähteet 

Tuija Valkama Tilastopajan tietokannassa (vaatii kirjautumisen, maksullinen palvelu)
