
## Στόουκλι Καρμάικλ

Ο Στόουκλι Καρμάικλ (Stokely Carmichael, 29 Ιουνίου 1941 - 15 Νοεμβρίου 1998) ήταν ακτιβιστής από το Τρινιντάντ και Τομπάγκο που δραστηριοποιήθηκε στο κίνημα για τα πολιτικά δικαιώματα τη δεκαετία του 1960 και, αργότερα, στον παγκόσμιο Παναφρικανισμό.
Θεωρείται πατέρας του συνθήματος της «Mαύρης Δύναμης» και θεμελιωτής τη θεωρίας του «θεσμικού ρατσισμού» στις H.Π.A., θύματα του οποίου είναι οι μαύροι. 
Το 1966 η βία των λευκών ρατσιστών οδήγησε σε ριζοσπαστικοποίηση και των μαύρων. Ο 25χρονος τότε ηγέτης των φοιτητών Στόουκλι Καρμάικλ λάνσαρε τον όρο "Black Power" -"Μαύρη Δύναμη" αλλά και "Μαύρη Εξουσία"- και προπαγάνδιζε την ίδρυση ενός κόμματος αποκλειστικά των μαύρων, υποστηρίζοντας επιπλέον οικονομικό και πολιτικό μποϊκοτάζ εναντίον των λευκών.
Το 1968, ο Στόουκλι Καρμάικλ, ο οποίος βρισκόταν μόνιμα στο στόχαστρο των διωκτικών αρχών, παντρεύτηκε τη Μίριαμ Μακέμπα.
Η Αμερικανίδα πολιτικός Κοντολίζα Ράις έχει πει πως ο πατέρας της ήταν φίλος με τον ριζοσπάστη ακτιβιστή Στόουκλι Κάρμαικλ, πως τον κάλεσε σπίτι και πως διάφοροι θα μπορούσαν να της επιτεθούν για την τυχαία γνωριμία της με ένα κομμουνιστή και ταραξία.
Ο Στόουκλι Καρμάικλ εμφανίζεται στο ντοκιμαντέρ The Black Power Mixtape 1967-1975 (2011). Με σπάνιο υλικό που τράβηξαν Σουηδοί ρεπόρτερ της τηλεόρασης στην περίοδο 1967-1975, με φωτογραφίες, συνεντεύξεις και συναντήσεις με ακτιβιστές και άλλα πρόσωπα που είχαν παίξει ρόλο στο κίνημα για πολιτικά δικαιώματα, ο Γκόραν Ολσον περιφέρει τον θεατή σε διάφορα μέρη της Αμερικής, για να παρουσιάσει την πορεία του Κινήματος της Μαύρης Δύναμης. Η ταινία καλύπτει μερικά από τα πιο σημαντικά γεγονότα στην ιστορία των αγώνων αυτών, όπως τις ομιλίες του Στόουκλι Καρμάικλ για τους αγώνες των μαύρων στις Η.Π.Α., στη Στοκχόλμη και στη συνέχεια σε άλλες ευρωπαϊκές πόλεις. Το ντοκιμαντέρ κινείται βάσει μαρτυριών και αυθεντικών συνεντεύξεων από ακτιβιστές της εποχής, όπως η Κάθλιν Κλίβερ, ο Στόουκλι Καρμάικλ και η Άντζελα Ντέιβις στην κορυφαία σκηνή της ταινίας όπου με πολύ απλά λόγια εξηγεί πόσο δύσκολο ήταν κάποτε να είναι κανείς μαύρος στην Αμερική.

# Παραπομπές 

# Εξωτερικοί σύνδεσμοι 

Μαύρη δύναμη και ψυχολογικό τραύμα Ελευθεροτυπία
Ένα μαζικό, οργανωμένο κίνημα κατά του ρατσισμού και της αστυνομικής βίας ξυπνά μνήμες δεκαετίας ‘60 Διεθνιστική Εργατική Αριστερά
H Αμερική στις φλόγες Το Βήμα
