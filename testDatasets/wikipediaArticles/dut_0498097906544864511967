
## 39 Steps (John Abercrombie)

John Abercrombie (Port Chester (New York), 16 december 1944 – Cortland, 22 augustus 2017) was een Amerikaanse jazzgitarist (elektrische en akoestische gitaren en mandoline). Zijn muziek was een mengeling van jazz (postbop, progressieve jazz), folk en rock. 
Abercrombie groeide op in Greenwich, Connecticut en begon op zijn veertiende gitaar te spelen. Hij studeerde gitaar aan Berklee College of Music, Boston, bij Jack Peterson, alsook harmonieleer en jazztheorie. Zijn vroege voorbeelden waren Jim Hall, Barney Kessel en Tal Farlow.
Zijn carrière begon hij in 1967 als gitarist in de band van blues-organist Johnny 'Hammond' Smith. In 1969 speelde hij in de groep Dreams samen met Michael en Randy Brecker. In New York werd hij een veelgevraagde sessie-muzikant. Hij speelde mee op plaatopnames van onder meer Gil Evans en Gato Barbieri en maakte regelmatig deel uit van de groep van Chico Hamilton. Als gitarist van de groep Spectrum van drummer Billy Cobham begon hij bekender te worden. Op het Montreux Jazz Festival vroeg platenbaas Manfred Eicher van ECM hem voor zijn label op te nemen en in 1974 kwam hierop zijn eerste plaat uit, 'Timeless', met Jan Hammer (keyboards) en Jack DeJohnette (drums). Er zouden er nog vele volgen. In 1975 kwam zijn trio Gateway (met bassist Dave Holland en DeJohnette) met de plaat 'Gateway'. Met dit trio nam Abercrombie vier platen op. In 1979 richtte hij een eigen kwartet op, dat drie platen zou maken.
Abercrombie speelde vaak met DeJohnette samen (onder meer in diens groepen Directions en New Directions), evenals met gitarist Ralph Towner. Eind jaren tachtig en begin jaren negentig speelde hij in het kwintet van trompettist Kenny Wheeler, een andere muzikant die vaak platen voor ECM opneemt. 
Abercrombie werd ook bekend met zijn trio's met Marc Johnson en Peter Erskine, en met organist Dan Wall en Adam Nussbaum. In de band Baseline speelde hij met de Nederlandse contrabassist Hein van de Geyn en drummer Joe LaBarbera. Zijn meest recente kwartet bestond naast hemzelf uit Mark Feldman, Marc Johnson en Joey Baron.

# Discografie (selectie) 

Timeless, ECM, 1974
Gateway, ECM, 1975
Sargasso Sea (met Ralph Towner), ECM, 1976
Characters (solo), ECM, 1977
Arcade (4tet met Richie Beirach, George Mraz, Peter Donald, ECM, 1978
Straight flight, JAM, 1979
Abercrombie Quartet ECM, 1979
M (met Richard Beirach, ECM, 1980
Solar (met John Scofield), Palo Alto, 1982
Night, ECM, 1984
Current events, ECM, 1986
Getting there, ECM, 1987
John Abercrombie / Marc Johnson / Peter Erskine, ECM 1989
Upon a Time-An Album of Duets, Albion, 1989
Animato, ECM 1990
While we're young, ECM, 1992
Speak of the devil, ECM, 1993
Nosmo King, Steeplechase, 1994
Gateway: Homecoming, ECM, 1994
In the Moment, ECM, 1994
Baseline, Challenge, 1995
Tactics (live), 1996
Open land, ECM, 1999
The Hudson Project (met Bob Mintzer, Peter Erskine en John Patitucci), Stretch, 2000
Class trip, ECM, 2003
Structures (met Eddie Gómez en Gene Jackson, Chesky, 2006
The third quartet, ECM, 2007
Topics (met John Ruocco), Challenge Jazz, 2008
Wait till You See Her, ECM, 2009
Within a song, ECM 2012
39 Steps, ECM 2013

# Externe links 

Website van John Abercrombie
