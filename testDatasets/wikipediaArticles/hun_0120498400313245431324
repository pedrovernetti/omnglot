
## Arras-i Eustache

Arras-i Eustache (latinul: Eustachius Atrebatensis, franciául: Eustache d'Arras), (? – 1291) latin nyelven író középkori francia teológus és filozófus.
Szent Bonaventura tanítványa volt, kora jelentős ferences-rendi prédikátora. Több Quaestio quodlibetalist írt, illetve kommentárokat szerkesztett Arisztotelész Nikomakhoszi Etikájához és Petrus Lombardus Szenteciáihoz. Tanításában az isteni megvilágosodás fontosságának nézetét képviselte. A testekkel kapcsolatban feltételezte, hogy a lényegadó formák az érzékeken át jutnak az emberi értelemhez, azaz – arisztotelészi terminológiája ellenére – Szent Ágoston véleményéhez hasonló gondolatokat fogalmazott meg.

# Forrás 

Étienne Gilson: A középkori filozófia története. Budapest: Kairosz Kiadó. 2015. ISBN 9789636627850 , 481. o.
http://theses.univ-lyon2.fr/documents/lyon2/2006/delmas_s/info

# Kapcsolódó szócikkek 

Középkori latin irodalom
