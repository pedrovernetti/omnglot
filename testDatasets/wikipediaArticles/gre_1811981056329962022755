
## Ηνωμένα Βουστάσια

Τα "Ηνωμένα Βουστάσια" ήταν ζαχαροπλαστείο - καφενείο στην Αθήνα. Βρισκόταν στην οδό Πανεπιστημίου 56, στη θέση που σήμερα βρίσκεται το ξενοδοχείο "Τιτάνια", και αποτελούσε δημοφιλές φιλολογικό, δημοσιογραφικό και καλλιτεχνικό κέντρο ενώ, όπως αναγράφεται σε διαφήμιση του καταστήματος (1911), "όλαι αι πνευματικαί Αθήναι, αι Αθήναι της αριστοκρατίας του πνεύματος συχνάζουν στα "Ηνωμένα Βουστάσια". Τακτικοί θαμώνες στα "Ηνωμένα Βουστάσια" ήταν, μεταξύ άλλων, ο Ιωάννης Κονδυλάκης, ο Σπύρος Μελάς, ο Διονύσιος Κόκκινος, ο Λάμπρος Πορφύρας και ο Κώστας Βάρναλης. Το κτίσμα μετατράπηκε στην αρχή στον κινηματογράφο "Τιτάνια" και το 1970 κατεδαφίστηκε για να δημιουργηθεί το ξενοδοχείο "Τιτάνια".

# Παραπομπές 

# Βιβλιογραφία 

Γιάννης Παπακώστας Φιλολογικά Σαλόνια και Καφενεία της Αθήνας, Αθήνα, χ.χ.
