
## Γιαν Πάινας

Ο Γιαν Πάινας (ολλανδικά: Jan Symonsz. Pynas (1582, Άλκμααρ- 1631, Άμστερνταμ) ήταν Ολλανδός ζωγράφος της ολλανδικής Χρυσής Εποχής.

# Βιογραφία 

Σύμφωνα με τον Άρνολντ Χαουμπράκεν, οι Γιαν και Γιάκομπ Πάινας ήταν επιδέξιοι ζωγράφοι τοπίων και μορφών, αλλά ο Γιαν ήταν καλύτερος από τον Γιάκομπ. Ο Γιαν ταξίδεψε στην Ιταλία το 1605 μαζί με τον Πίτερ Λάστμαν και πέρασαν μερικά χρόνια εκπαιδευόμενοι στην Τέχνη από μεγάλους Ιταλούς Δασκάλους.Σύμφωνα με το Ολλανδικό Ίδρυμα Ιστορίας της Τέχνης ήταν αδελφός του Γιάκομπ και πραγματοποίησε δύο ταξίδια στην Ιταλία, ένα το 1605 κι ένα το 1617, ενώ δεν είναι βέβαιο αν ήταν μαζί του και ο αδελφός του . Στη Ρώμη συνδέθηκε φιλικά με τους Άνταμ Ελζχάιμερ, Πίτερ Λάστμαν και Γιάκομπ Ερνστ Τόμανν φον Χάγκελσταϊν.Η αδελφή του Γιαν, Μάινσχε (Meynsge) παντρεύτηκε τον καλλιτέχνη Γιαν Τενχάχελ το 1611. Ήταν ο Δάσκαλος των Μπαρτολομέους Μπρέινμπερχ και Στεφεν φαν Χόορ.Τα έργα των αδελφών Πάινας είναι παρόμοια σε ύφος με αυτά του Άνταμ Ελζχάιμερ και υπάρχει προϊστορία εσφαλμένων αποδόσεων έργων μεταξύ των τριών καλλιτεχνών, γιατί και οι δύο αδελφοί Πάινας υπέγραφαν τα έργα τους ως "J. Pynas."Ο Γιαν απεβίωσε στο Άμστερνταμ. Ο Γιάκομπ έζησε αρκετά χρόνια μετά από τον θάνατο του αδελφού του και πιστεύεται ότι απεβίωσε στο Ντελφτ.

# Επιλεγμένα έργα 

1605 - Η Ανάσταση του Λαζάρου, (Ασάφενμπουργκ)
1610 - Ο Μωυσής μετατρέπει το νερό σε αίμα, (Οικία - Μουσείο Ρέμπραντ, Άμστερνταμ)
1613 - Η απελευθέρωση της Άγαρ, (Μουσείο Suermondt-Ludwig, Άαχεν)
1618 - Επίδειξη του ματωμένου ενδύματος του Ιωσήφ στον Ιακώβ (Μουσείο Ερμιτάζ, Αγία Πετρούπολη)
1618 - Ο Ιωσήφ πωλεί καλαμπόκι στην Αίγυπτο, (Λονδίνο)

# Δείτε επίσης 

Κατάλογος Ολλανδών ζωγράφων
Ζωγραφική της ολλανδικής Χρυσής Εποχής

# Παραπομπές 

# Εξωτερικοί σύνδεσμοι 

Jan Symonsz. Pynas στο Artnet
