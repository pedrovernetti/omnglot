
## Pihkova

Pihkova (ven. Псков, Pskov, aikaisemmin Пльсковъ, Plskov; vir. Pihkva) on Venäjän kaupunki, jossa on noin 200 000 asukasta. Pihkova sijaitsee 70 kilometriä itään Viron rajalta Velikajajoen varrella. Kaupunki on nykyisin Pihkovan alueen hallinnollinen keskus.Kaupunki on ikivanha. Varhaisin kirjallinen maininta siitä on vuodelta 903. Talouselämälle tärkeä rautatie kaupunkiin rakennettiin keisarin Pietari–Varsova-ratahankkeen osana vuonna 1859 Pietarista. Kaupungissa oli Venäjän armeijan päämaja vuosina 1915–1917, ja puna-armeija perustettiin siellä 1918. Nikolai II luopui kruunusta Pihkovassa 1917.Kaupungissa on runsaasti linnoituksia, ja sen luostarit ovat hyvin kunnostettuja matkailunähtävyyksiä. Pihkovan kymmenistä kirkonkelloista on saanut nimensä Laila Hirvisaaren romaani Pihkovan kellot, jonka tapahtumat sijoittuvat Pihkovan lähelle.lähde?Pihkovassa on Puškinin akateeminen draamateatteri, sinfoniaorkesteri ja nukketeatteri. Siellä järjestetään vuosittain Puškin-juhlat. Venäjän kansallisrunoilijan Aleksandr Puškinin suku on kotoisin Pihkovasta, ja hän itse kirjoitti siellä. Hänet on haudattu lähelle Pihkovaa Puškinskije Gory –nimiseen paikkaan.lähde?Pihkovaan on sijoittunut osa Venäjän luoteisen Leningradin sotilaspiirin joukko-osastoista, muun muassa 76. maahanlaskudivisioona.

# Ystävyyskaupungit 

Pihkovalla on seuraavat ystävyyskaupungit: 

Kuopio, Suomi vuodesta 1966
Tartto, Viro
Arles, Ranska
Gera, Saksa
Neuss, Saksa
Paderborn, Saksa
Nijmegen, Alankomaat
Perth, Skotlanti, Yhdistynyt kuningaskunta
Roanoke, Yhdysvallat

# Lähteet 

# Aiheesta muualla 

Pihkovan kotisivu myös (englanniksi)
