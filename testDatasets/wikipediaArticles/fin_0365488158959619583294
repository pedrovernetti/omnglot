
## Kansainvälinen Teosofinen Seura

Kansainvälinen Teosofinen Seura on teosofiseen liikkeeseen kuuluva yhdistys, jolla on noin 60 kansallista osastoa eri puolilla maailmaa. Seuran kotipaikka on Adyarin kaupunginosassa Chennaissa, Intiassa.

# Historiaa 

Kansainvälisen Teosofisen Seuran perustivat madame H. P. Blavatsky ja eversti Henry Steel Olcott New Yorkissa 17. marraskuuta 1875. Seuran päämaja siirrettiin Bombay'hin Intiaan vuonna 1878, ja myöhemmin nykyiselle paikalleen Adyariin, Madrasiin, jossa se rekisteröitiin 3. huhtikuuta 1905.
Seuran ensimmäisenä puheenjohtajana toimi eversti Olcott aina kuolemaansa saakka. Hänen jälkeensä seuran johtajina ovat toimineet esimerkiksi Annie Besant ja George Arundale.

# Toiminta 

Teosofisella Seuralla on kolme ohjelmakohtaa:

Muodostaa ihmiskunnan yleisen veljeyden ydin huolimatta rodun, uskontunnustuksen, sukupuolen, yhteiskuntaluokan taikka ihonvärin eroavaisuudesta.
Antaa virikkeitä vertailevan uskontotieteen, filosofian ja luonnontieteiden tutkimukseen.
Tutkia luonnon selvittämättömiä lakeja ja ihmisen piileviä voimia.Seuran tunnuslause on suomeksi Totuus on uskontoja korkeampi, sanskritinkielellä Satyan nasti paro dharmah.
Kansainvälisessä Teosofisessa Seurassa on noin 30 000 jäsentä. Seuran presidentti on Radha Burnier ja varapresidentti John Algeo.

# Katso myös 

Teosofisen Seuran Suomen osasto

# Aiheesta muualla 

H. P. Blavatsky: Teosofian avain
Kansainvälinen Teosofinen Seura (englanniksi)
