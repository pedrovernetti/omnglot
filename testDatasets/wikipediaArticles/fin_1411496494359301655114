
## Hyria ammattiopisto

Hyria ammattiopisto on osakeyhtiömuotoiseen Hyria koulutukseen kuuluva ammatillinen oppilaitos, jonka päätoimipiste sijaitsee Hyvinkäällä. Oppilaitoksessa opiskeli vuonna 2015 runsas yhteensä 2 400 nuoriso-opiskelijaa.Hyria koulutuksella on toimintaa kuudella paikkakunnalla, joista ammattiopiston toimitoja on seuraavilla viidellä paikkakunnalla: Hyvinkää, Hämeenlinna, Järvenpää, Lahti ja Riihimäki. Hyria ammattiopiston osuus oli vuonna 60,3 prosenttia ja ammatillisen peruskoulutuksen 72,4 prosenttia koko Hyria koulutus Oy:n 41,2 miljoonan euron liikevaihdosta. Vuonna 2015 nuorten koulutus tuotti 775 tutkintoa. Opiskelijamäärällä mitattuna ammattiopiston suurin nuorisokoulutuksen osasto oli Liiketalous ja tietotekniikka, jota opiskeli 600 henkeä. Muita suuria osastoja olivat Sosiaali ja terveys (302 opiskelijaa), Rakennus- ja talotekniikka (252 opiskelijaa) ja Sähkö (229 opiskelijaa). Aikuiskoulutuksen (Hyria aikuisopisto) puolelta tutkintoja tehtiin vuonna 2015 yhteensä 581 kappaletta, joista perustutkintoja oli 328 kappaletta, erikoisammattitutkintoja 51 ja ammattitutkintoja 202 kappaletta.Hyrian ammattiopiston opiskelijat valmistuivat ammattiin valtakunnallista ja maakunnallista keskiarvoa paremmin.Opetushallitus palkitsikin yhteistyössä Opetus- ja kulttuuriministeriön kanssa palkitsi oppilaitoksen vuonna 2014 kunniamaininnalla arvioidessaan Suomen ammatillisia oppilaitoksia koulutuksen läpäisyn edistämisestä. Tätä saavutusta Hyria koulutus kuitenkin yleistää kertomalla olevansa "Suomen 3. paras ammatillinen oppilaitos." Vastaväitteenä myyntihenkiselle viestinnälle voidaan todeta, ettei Hyria kuitenkaan ole voittanut kertaakaan Opetushallituksen ammatillisen koulutuksen laatupalkintoa vuosien 2000–2014 kilpailuissa. Muista ammattioppilaitoksista kolme on voittanut vuosittain teemaltaan vaihtuvan laatupalkinnon jopa kolmesti ja kolme oppilaitosta kahdesti tänä 15 vuoden ajanjaksona.

# Lähteet 

