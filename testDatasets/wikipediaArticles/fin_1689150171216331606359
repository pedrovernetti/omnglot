
## Ankaraa ja myötätuntoista kuuntelua

Ankaraa ja myötätuntoista kuuntelua: Keskustelevaa kirjoitusta paikkasidonnaisesta taiteesta on Lea Kantosen toimittama teos, jossa on eri näkökulmista paikkasidonnaista taidetta käsitteleviä kirjoituksia.Teoksen runko koostuu kirjallisista töistä, jotka laadittiin Kuvataideakatemian paikka- ja tilannesidonnaisen taiteen maisteriohjelmassa 2007–2009. Yhteistyössä oli mukana Teatterikorkeakoulun esitystaiteen ja -teorian maisteriohjelma. Teoksen toimittanut Lea Kantonen opetti ohjelmissa paikkasidonnaisen taiteen teoriaa, menetelmiä, analyysia ja kirjoittamista. Kursseilla syntyneiden tekstien lisäksi hän pyysi kirjoituksia muilta opettajilta ja vierailijoilta sekä muilta opiskelijoilta. Kirjoituksissa esitellään ja kommentoidaan aihetta käsitteleviä ulkomaisia tutkimuksia, ja mukaan on otettu tämän hetken tärkeimmän teoreetikon Grant Kesterin "Dialoginen estetiikka", jota on jo aiemmin käytetty oppimateriaalina. Kester on vieraillut Kuvataideakatemiassa luennoimassa.Teoksen johdannossa toimittaja esittelee kirjan jakautumista kuuteen osaan, joissa kirjoitukset yhteen sitovia näkökulmia ovat historia, paikka, taiteilija, yleisö ja kritiikki. Teoksen lopussa on lyhyet kirjoittajien esittelyt.

# Lähteet 

