
## De Geus

Rob Geus (Rotterdam, 15 juli 1971) is een Nederlandse kok en tv-presentator.

# Loopbaan 

Geus begon in 2002 met de presentatie van De Smaakpolitie bij SBS6, samen met Maureen du Toit. In dit televisieprogramma gaat hij horecagelegenheden bekijken en controleert hij de keukens op hygiëne en veiligheid. Als Geus van mening is dat een restaurant of cafetaria voldoet aan de hygiëne-eisen, dan reikt hij 'De Smaakpolitie OK-sticker' uit; vaak blijft het bij advies hoe het beter kan. Geus raadt iedere uitzending mensen aan om deurrubbers van koelingen schoon te houden en bakken met voedingsmiddelen te voorzien van labels met datum. Bij restaurants waarbij de hygiëne ernstig te wensen overlaat, reikt hij een T-shirt uit met de tekst 'Hier word ik niet vrolijk van', een oneliner die Geus vanaf het eerste seizoen gebruikt. In 2006 nam Geus samen met Gebroeders Ko een single op met deze titel. Behalve horecagelegenheden bezoekt Geus ook studentenhuizen. Het programma Smaakpolitie trok in 2007 gemiddeld bijna een miljoen kijkers per aflevering. 
In het najaar van 2008 maakte Geus reclame voor Stichting Promotie Kalfsvlees. Dit spotje werd na klachten van kijkers van de buis gehaald. Het bleek dat de stichting een te rooskleurig beeld schetste van het fokken van vleeskalveren. In 2015 werd Geus gekapitteld door het programma Rambam vanwege zijn zogenoemde 'keurmerk', dat volgens Rambam een commercieel logo is, en geen erkend keurmerk.
Geus presenteerde daarnaast samen met Alberto Stegeman het programma Red mijn vakantie!, waarin problemen op vakantieadressen worden opgelost. Bovendien was hij kandidaat in de televisieprogramma's Ranking the Stars (BNN), Sterren dansen op het ijs en Stelletje Pottenbakkers! (beide SBS6).
Geus opende op 4 september 2010 een eigen pannenkoekenrestaurant in Maastricht.In februari 2019 werd bekendgemaakt dat Geus zijn contract bij SBS6 na 18 jaar niet verlengd wordt. In 2019 was Geus een van de deelnemers van het twintigste seizoen van het RTL 4-programma Expeditie Robinson, hij viel als vijfde af en eindigde op de 16e plaats.

# Filmografie 

# Boeken 

Kook OK, 2005, Kosmos Uitgevers, ISBN 9789021584911
Hier word ik vrolijk van, 2011, Trichis Publishing, ISBN 9789490608224

# Externe link 

Website van Rob Geus
