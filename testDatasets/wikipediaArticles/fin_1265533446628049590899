
## Kuinka kuolleita käsitellään

Kuinka kuolleita käsitellään (Hanteringen av odöda) on John Ajvide Lindqvistin vuonna 2005 julkaistu toinen romaani. Sen on suomentanut Jaana Nikula, ja suomennoksen on julkaissut vuonna 2010 Gummerus.

# Juoni 

Kirjan alussa Tukholmaa koettelee helleaalto, joka muodostaa kaupungin ylle sähköisen varauksen. Yllättäen sähkövaraus purkautuu ja kaupungin elektroniset laitteet sekoavat. Pian kaikki on ohi mutta jotakin muuta on tapahtunut, kuolleet ovat palanneet takaisin elävien kirjoihin.
Eläkkeellä oleva toimittaja, Gustav Mahler saa puhelun sairaalasta, hänelle kerrotaan, että kuolleet ovat heränneet. Gustav suuntaa sairaalan ruumishuoneelle. Samanaikaisesti, Davidin vaimo kuolee auto-onnettomuudessa ja hän rukoilee Jumalalta, että saa vaimonsa takaisin. Lopputulos ei ole se mitä hän toivoo. Myös Davidin vaimo, joka on kuollut hirvittäviin vammoihin palaa kuolleista ja kertoo, että jokin toisella puolella on mennyt hirvittävän pahasti pieleen. Hän puhuu muun muassa "kalastajasta", joka on kadonnut.
Kuolleista ei aiheudu suurta vaivaa, monet kuolleet palaavat perheidensä luokse ja ovat hiljaa juurikaan puhumatta mitään. Ongelmana on että niitä on yksinkertaisesti liikaa. Eri alojen tiedemiehet yrittävät tutkia ilmiötä, joka leviää maailmalla mutta jotakin yliluonnollista on vaikeaa selittää.

# Vastaanotto 

Tähtivaeltaja-lehden Heikki Nevalan mukaan teoksen kauhuainekset toimivat, mutta fantastiset kohdat ovat heikkoja. Niissä kirjailija sortuu kliseisiin.

# Lähteet 

# Aiheesta muualla 

Kari Salminen: Joskus ne tulevat takaisin. Turun sanomat 19.9.2010.
Pen jami Lehto: Kuinka kuolleita käsitellään. Särö 2010.
Sirpa Ylönen: Kuolleet pakottavat miettimään elämää. Warkauden lehti 26.9.2010.
Toni Jerrman: Loppujen lopuksi kyse on aina rakkaudesta. Helsingin sanomat 21.12.2010.
Jari O. Hiltunen: Karmaisevaa zombikuvausta. Satakunnan kansa 9.12.2010.
