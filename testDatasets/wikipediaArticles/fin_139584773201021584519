
## Mohamed Sissoko

Mohamed Lamine Sissoko (s. 22. tammikuuta 1985 Mont-Saint-Agnain, Ranska) on malilainen jalkapalloilija, pelipaikaltaan keskikenttäpelaaja. Hän edustaa espanjalaista Levantea.
Vuosina 2003—2005 Sissoko edusti espanjalaista Valenciaa, missä hän kaudella 2003/04 voitti Espanjan mestaruuden ja UEFA-cupin. Vuonna 2005 hän siirtyi englantilaisseura Liverpooliin, jonka managerina toimii entinen Valencian valmentaja Rafael Benítez, kahdeksan miljoonan euron siirtosummalla. Liverpoolissa hän voitti 2005 Mestarien liigan ja UEFA Super Cupin. Tammikuussa 2008 hän siirtyi Liverpoolista Juventukseen 13milj€ siirtosummalla.
Sissoko käyttää kentällä usein koviakin otteita. Mestarien liigan ottelussa Benficaa vastaan hän loukkasi silmänsä pahoin saatuaan potkun päähänsä ja kausi näytti hänen kohdallaan olleen ohi, mutta hän palasikin takaisin jo 21. maaliskuuta FA Cupin otteluun Birminghamia vastaan, minkä Liverpool voitti 0-7.
