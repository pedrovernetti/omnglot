
## Fagus

Fagus is de botanische naam van een geslacht van loofbomen. Hiervan komt in Nederland en België de beuk (Fagus sylvatica) voor. Soms wordt het woord "beuk" in een ruimere betekenis gebruikt, zie bijvoorbeeld haagbeuk en hopbeuk. Bomen met dergelijke namen zijn niet noodzakelijkerwijs nauw verwant.
Het geslacht Fagus telt circa tien soorten bomen. Ze komen van nature voor in de gematigde delen van het Noordelijk Halfrond.
De bladeren zijn geheel of gedeeltelijk getand, en variëren in lengte van 5-15 cm en in breedte van 4-10 cm. De bloemen zijn eenslachtig. Bestuiving vindt door de wind plaats.
De nootjes zijn eetbaar (in kleine hoeveelheden), maar bitter door het hoge gehalte aan tannine.

# Beukensoorten 

Fagus crenata – Japanse beuk
Fagus engleriana – Chinese beuk
Fagus grandifolia – Amerikaanse beuk
Fagus hayatae – Taiwanese beuk
Fagus japonica – Japanse bruine beuk
Fagus longipetiolata – Zuid-Chinese beuk
Fagus lucida – Glimmende beuk
Fagus mexicana – Mexicaanse beuk
Fagus orientalis – Oosterse beuk
Fagus sylvatica – Beuk

# Externe links 

Fagus in de Flora of North America
Fagus in de Flora of China
Fagus in de Flora of Missouri
Fagus in de NCBI Taxonomy Browser
