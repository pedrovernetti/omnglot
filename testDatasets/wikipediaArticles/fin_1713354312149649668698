
## Kristina Wayborn

Kristina Wayborn (syntyjään Britt-Inger Johansson, s. 24. syyskuuta 1950) on ruotsalainen näyttelijä.

# Elämäkerta 

Britt-Inger Johansson valittiin Miss Ruotsiksi vuonna 1970, ja hän oli semifinalisti ja Miss Universum -ehdokkaana samana vuonna. Hänet valittiin myös Miss Skandinaviaksi.
Kristina Waybornin ensimmäisiä elokuvarooleja oli Greta Garbo viisiosaisen Hollywoodin naislegendoista kertovan tv-sarjan Unelmakone (Moviola, 1980) aloitusjaksossa. Hänen todennäköisesti tunnetuin roolinsa oli James Bond -elokuvassa Octopussy – mustekala (1983), jossa hän näytteli Magdaa.
Wayborn on myöhemmin näytellyt yksittäisissä televisiosarjojen jaksoissa, kuten sarjoissa Lemmenlaiva, MacGyver, Dallas ja Baywatch.

# Lähteet 

# Aiheesta muualla 

Kristina Wayborn Internet Movie Databasessa (IMDb.com) (englanniksi)
