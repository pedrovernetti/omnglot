
## Φερδινάνδος Αλφόνσος της Πορτογαλίας

O Φερδινάνδος-Αλφόνσος, πορτογαλ. Fernando Αfonso (1135 - 1207) από τον Πορτογαλικό Οίκο της Βουργουνδίας ήταν ιππότης των Ιωαννιτών (1202-1206). 

# Βιογραφία 

Ήταν νόθος γιος τού Αλφόνσου Α΄ της Πορτογαλίας και της ερωμένης του Καμόα Γκόμες, κόρη τού Γκόμες Νούνες κόμη τού Τούι. Γεννήθηκε πριν τον γάμο τού πατέρα του. 
Για μία σύντομη περίοδο ήταν σημαιοφόρος (alferes-mor) της Πορτογαλίας. Έπειτα προσχώρησε τους Ναΐτες ιππότες και μετά στους ιππότες τού Αγ. Ιωάννου (τού Νοσοκομείου). Στους τελευταίους έγινε διδάσκαλος (μάγιστρος) για την Ιβηρική χερσόνησο το 1198 και έπειτα έγινε μέγας μάγιστρος τού Τάγματος το 1202. Λίγα έτη μετά παραιτήθηκε από τη θέση του και επέστρεψε στην Πορτογαλία. 
Έλαβε μέρος στην Δ΄ Σταυροφορία. Τάφηκε στο Σανταρέμ, στο ναό τού Σάο Ζοάο ντε Αλποράο.

# Πηγές 

Mattoso, José (2014). D. Afonso Henriques (in Portuguese) (2º ed.). Lisbon: Temas e Debates. ISBN 978-972-759-911-0.
Oliveira e Costa, João Paulo (2013). Episódios da monarquia portuguesa (in Portuguese). Lisbon: Temas e Debates. ISBN 978-989-644-248-4.
Vasconcelos e Sousa, Bernardo. "Do Condado Portucalense à Monarquia Portuguesa (Séculos XI–XII". In Rui Ramos. História de Portugal (in Portuguese).
