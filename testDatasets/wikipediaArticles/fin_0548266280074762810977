
## Geohintonia mexicana

Geohintonia mexicana on kaktuskasvien heimoon kuuluva laji, joka on ainoa suvussaan. Se löydettiin vasta vuonna 1991, kun George S. Hinton tutki Sierra Madre Orientalin kipsikukkuloita Meksikossa.

# Ulkonäkö ja koko 

Kaktus on yksivartinen ja pallomainen, satunnaisesti hieman pylväsmäinen, sinivihreä, enintään 11 senttimetriä korkea ja 10 cm:n läpimittainen. Varren uurteet ovat hyvinkehittyneitä ja niitä on 18-20. Harjanteiden reunoilla olevat areolit ovat mudoltaan soikeita, aluksi villakarvaisia, pian kaljuuntuvia; piikkejä niissä on kolme, ja ne ovat enintään 12 mm pitkiä, hieman käyriä, vaaleita ja pian karisevia. Kukat ovat sijainniltaan apikaalisia, päiväaikaan avoinna, suppilomaisia, vaaleanpunaisia tai magentanpunaisia, 2-4 cm leveitä. Hedelmät jäävät varren kärkikarvoitukseen piiloon, ovat marjamaisia, paljaspintaisia ja epäsäännöllisesti avautuvia. Siemenet ovat kiiltävän mustia.

# Levinneisyys 

Laji kasvaa samalla alueella kuin kolkkatyynykaktus (Aztecium hintoni) Meksikossa Sierra Madre Orientalin kukkuloilla Nuevo Leónin maakunnassa.

# Lähteet 

Anderson E. F. 2001: The Cactus Family. - Timber Press. Portland, Oregon. ISBN 0-88192-498-9

# Viitteet 

# Aiheesta muualla 

ITIS: Geohintonia mexicana (englanniksi)
