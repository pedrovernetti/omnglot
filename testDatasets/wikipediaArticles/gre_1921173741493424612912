
## Κάρδαμος Άρτας

Ο Κάρδαμος είναι ένας μικρός οικισμός του Δήμου Αρταίων με 12 μόνιμους κατοίκους (απογραφή 2011), στα ορεινά της Άρτας και απέχει από την πόλη περίπου 33 χιλιόμετρα.Σύμφωνα με το Σχέδιο Καποδίστρια, ο Κάρδαμος υπήρξε μέχρι το τέλος του 2010, οικισμός του Δήμου Ξηροβουνίου με έδρα τον Αμμότοπο. Με βάση τη νέα διοικητική διαίρεση που προβλέπει το Σχέδιο Καλλικράτης, ο οικισμός εντάχθηκε στο Δήμο Αρταίων. Ο Κάρδαμος μαζί με τη Σκούπα, τον Κάμπο, τα Τσιαπαλαίικα, το Παλαιοχώρι, τα Πλατανάκια και το Φράξο αποτελούν την τοπική κοινότητα Σκούπας με συνολικό πληθυσμό 143 κατοίκους.

# Διοικητικές μεταβολές 

Ο οικισμός αναγνωρίστηκε το 1961 και προσαρτήθηκε στην κοινότητα Σκούπας ενώ το 1974 αποσπάσθηκε από την επαρχία Νικοπόλεως και Πάργας του νομού Πρεβέζης και εντάχθηκε στην επαρχία Άρτας του νομού Άρτας. Το 1997 ο Κάρδαμος εντάχθηκε στο δήμο Ξηροβουνίου και το 2010 στο Δήμο Αρταίων.

# Τοποθεσία και Πρόσβαση 

Ο Κάρδαμος γειτνιάζει με τους οικισμούς της τοπικής κοινότητας Σκούπας, με τη Δαφνωτή και τον Προφήτη Ηλία.

# Παραπομπές 

# Εξωτερικοί σύνδεσμοι 

Δήμος Αρταίων
Περιφερειακή Ενότητα Άρτας
