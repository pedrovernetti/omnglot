
## Άβορος Φωκίδας

Ο Άβορος είναι χωριό του νομού Φωκίδας στην Επαρχία Δωρίδος. Ανήκει στον καλλικρατικό Δήμο Δωρίδος. Βρίσκεται σε 
υψόμετρο 750 μ και οι εγγεγραμμένοι κάτοικοι της κοινότητας είναι 39, σύμφωνα με την Απογραφή του 2011. Σύμφωνα με το οδοιπορικό του Κυριάκου Παπαγεωργίου ο οικισμός είναι κτισμένος σε δασωμένη κόγχη απέναντι από τις παρυφές της Γκιώνας και των Βαρδουσίων. Φημισμένη για το χωριό θεωρείται η πανήγυρις της 15ης Αυγούστου.

# Εκκλησίες του χωριού 

Η κεντρική εκκλησία του χωριού, «Κοίμησις της Θεοτόκου», τιμά την Παναγία και είναι χτισμένη στην πλατεία όπου λαμβάνει χώρα και το πανηγύρι τον Δεκαπεντάγουστο. Στην περιοχή «Τα Αλώνια» βρίσκεται το εκκλησάκι του Άγιου Ιγνάτιου ενώ στο νεκροταφείο του χωριού η εκκλησία του Αγίου Γεωργίου. Αλλά ξωκλήσια που ανήκουν στα περίχωρα του Αβόρου είναι ο «Αη Λιας» και η «Μεταμόρφωση του Σωτήρος».

# Μετανάστευση 

Τα ιστορικά γεγονότα και οι εξελίξεις του εικοστού αιώνα (Δεύτερος Παγκόσμιος Πόλεμος, Εμφύλιος και αστικοποίηση) επηρέασαν τη δημογραφική κατάσταση του χωριού καθοριστικά και οδήγησαν τον πληθυσμό σε μαζικές μετακινήσεις προς τα αστικά κέντρα της Ελλάδας καθώς και προς το εξωτερικό (κυρίως Ηνωμένες Πολιτείες Αμερικής και Γερμανία). Σήμερα η πλειονότητα όσων κατάγονται από τον Άβορο ζουν μόνιμα στην Αθήνα, στην Ερατεινή που αποτελεί και επίνειο του χωριού καθώς επίσης και στις Ηνωμένες Πολιτείες της Αμερικής.

# Εξωτερικοί σύνδεσμοι 

www.avoros.gr

# Παραπομπές - σημειώσεις 

