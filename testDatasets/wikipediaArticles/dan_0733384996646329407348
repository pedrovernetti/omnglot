
## Blågrøn rose

Blågrøn Rose (Rosa dumalis) er en 1-2 m høj, tætgrenet busk med få udløbere. Den vokser almindeligt i Danmark f.eks i hegn og på skrænter og overdrev. Planten anvendes også i haver.

# Beskrivelse 

Blågrøn Rose er en 1-2 m høj, tætgrenet busk med få udløbere og stærkt krummede torne. Den blomstrer i maj-juni. 

# Voksested 

Den vokser almindeligt i det meste af Danmark i krat, hegn og på skrænter og overdrev. Den er temmelig sjælden i Vestjylland og på de sydlige øer.

# Anvendelse 

Blågrøn Rose giver god bunddækning og kan anvendes som kantplante i skovbryn og i vildt- og læplantninger.
Den er lyskrævende, men tåler vind og er egnet til kystklima. Den trives bedst på lidt bedre jorder og er uegnet til sur jord. Den tåler beskæring. 
Fuglene søger de modne hyben om efteråret.

# Kilde 

Signe Frederiksen et al., Dansk flora, 2. udgave, Gyldendal 2012. ISBN 8702112191.
Træer og buske til skovbryn, læhegn og vildtplantninger

# Eksterne henvisninger 

Arne og Anna-Lena Anderberg: Den virtuella floran, Naturhistoriska riksmuseet (svensk)
