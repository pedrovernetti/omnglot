
## Θόη

Στην ελληνική μυθολογία με το όνομα Θόη (από το επίθετο θοή, που σημαίνει γρήγορη, ευκίνητη) είναι γνωστή και μία από τις 50 Νηρηίδες, δηλαδή τις θυγατέρες του Νηρέα και της Ωκεανίδας Δωρίδος, καθώς και μία από τις Ωκεανίδες (τα δύο πρόσωπα μπορεί να ταυτίζονται). Η Θόη είναι μία από τις 32 Νηρηίδες που αναφέρονται στην Ιλιάδα του Ομήρου (ραψωδία Σ, στίχος 40), ότι ήρθαν να θρηνήσουν μαζί με τη Θέτιδα από βάθη της θάλασσας στην ακτή της Τρωάδας για τον μελλοντικό θάνατο του γιου της Αχιλλέα.

# Πηγή 

Κρουσίου: Λεξικόν Ομηρικόν, διασκευή από την έκτη γερμανική έκδ. υπό Ι. Πανταζίδου, έκδοση «Βιβλιεκδοτικά καταστήματα Αναστασίου Δ. Φέξη», Αθήνα 1901, σελ. 400
