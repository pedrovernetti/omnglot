
## Κιίτσι Μιγιαζάουα

Ο Κιίτσι Μιγιαζάουα (ιαπωνικά: 宮澤 喜一 , 8 Οκτωβρίου 1919 - 28 Ιουνίου 2007) ήταν Ιάπωνας πολιτικός, ο 78ος πρωθυπουργός της Ιαπωνίας. Υπήρξε πρωθυπουργός από τις 5 Νοεμβρίου 1991 ως τις 9 Αυγούστου 1993.

# Βιογραφία 

Γεννήθηκε στη Φουκουγιάμα στις 8 Οκτωβρίου του 1919 και σπούδασε Νομικά. Εξελέγη βουλευτής στην Άνω Βουλή της Ιαπωνικής Δίαιτας για πρώτη φορά το 1953 με το Φιλελεύθερο Δημοκρατικό Κόμμα.
Αργότερα χρημάτισε Υπουργός Εμπορίου (1970-71), Εξωτερικών (1974-76), Υπουργός Οικονομικών το 1987 και τελικά Πρωθυπουργός το 1991. Παραιτήθηκε το 1993 έπειτα από πρόταση μομφής κατά της κυβέρνησής του. Το 2003 αποχώρησε από την πολιτική. Πέθανε στις 28 Ιουνίου 2007 στο Τόκυο.
