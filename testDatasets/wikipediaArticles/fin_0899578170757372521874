
## Lascaux-interstadiaali

Lascaux-interstadiaali oli keskimääräistä leudompi, tosin melko kylmä vaihe viime jääkauden lopuilla noin 17700–16500 radiohiilivuotta sitten tai 20800–18000 kalenterivuotta sitten.Lascauxin luolamaalaukset syntyivät tällöin. Jää vetäytyi silloin hitaasti Pohjois-Saksassa. Hampurin seuduilla on saattanut olla Meiendorfissa tilapäistä asutusta jo 17000 vuotta sitten. Ranskan peuranmetsästäjien Madeleinen kulttuuri alkoi levitä tällöin Madeleine IV-kaudella Keski-Ranskaan ja Etelä-Saksaan asti. Keski-Eurooppa ja Unkarinkin seutu säilyivät vielä kylminä.
Esimerkiksi Alaskassa näkyi Lascaux-interstadialaiin liittyneitä kasvillisuusmuutoksia.
Lascauxin interstadiaalin ajoituksesta on vaihtelevia tietoja. GISP2-jäänäytteen mukaan radiohiiliaikoina Lascauxin interstadiaalin lämpimin kausi oli
16200–15100 radiohiilivuotta eli 19000–18000 kalenterivuotta sitten.
Tämä interstadiaali päättyi kylmään Heinrichin tapahtumaan H1, joka alkoi noin 16500 kalenterivuotta sitten.

# Lähteet 

