
## Τζοβάννι Μπαττίστα Τσίμα

Ο Τζοβάννι Μπαττίστα Τσίμα (Giovanni Battista Cima), γνωστός ως Τσίμα ντα Κονελιάνο (Cima da Conegliano, Κονελιάνο, περ. 1459 ή 1460 - περ. 1517) ήταν Ιταλός ζωγράφος της Αναγέννησης. 
Το 1488 ο νεαρός ζωγράφος εργάστηκε στην Βιτσέντσα. Το 1492 εγκαταστάθηκε στη Βενετία, αλλά το 1516 επέστρεψε στη γενέτειρά του. Νυμφεύθηκε δύο φορές: Με την πρώτη του σύζυγο, Κορόνα (Corona) απέκτησαν δύο γιους, με τη δεύτερη, Τζοάννα (Joanna) απέκτησαν τρεις γιους και τρεις κόρες.
Το παλαιότερο γνωστό έργο του, με χρονολογία 1489, είναι η Παναγία της Κληματαριάς, το οποίο βρίσκεται σήμερα στο Μουσείο της Βιτσέντσα. Το έργο αυτό έχει τόσο έντονη την επίδραση του στυλ του Μπαρτολομέο Μοντάνια (Bartolomeo Montagna), ο οποίος ζούσε στη Βιτσέντσα από το 1480, ώστε να θεωρείται ένδειξη ότι ο Τσίμα υπήρξε μαθητής του. Αργότερα επηρεάστηκε από τον Τζοβάννι Μπελλίνι (Giovanni Bellini) και έγινε ένας από τους πλέον άξιους διαδόχους του, αποτελώντας τον σύνδεσμο μεταξύ Μπελλίνι και Τιτσιάνο.

# Επιλογή έργων 

 
 
 
 
 
 
 

# Εξωτερικοί σύνδεσμοι 

