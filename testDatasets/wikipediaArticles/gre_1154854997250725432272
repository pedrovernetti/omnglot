
## (500) Μέρες με τη Σάμερ

(500) Μέρες με τη Σάμερ (αγγλικά: (500) Days of Summer) είναι αμερικανική δραματική, αισθηματική κομεντί παραγωγής 2009. Τη σκηνοθεσία ανέλαβε ο Μαρκ Γουέμπ και το σενάριο έγραψαν οι Σκοτ Νιουστάντερ και Μάικλ Γουέμπερ. Πρωταγωνιστούν ο Τζόζεφ Γκόρντον-Λέβιτ και η Ζόι Ντεσανέλ. Η ταινία αφηγείται την ιστορία του Τομ και της πολυπαθούς σχέσης του με τη Σάμερ.
Σαν ανεξάρτητη παραγωγή, η Fox Searchlight Pictures, την αγόρασε και έκανε πρεμιέρα στο Φεστιβάλ Σάντανς του 2009. Το κοινό την λάτρεψε και χειροκρότησε την ταινία στο τέλος της προβολής στο Φεστιβάλ. Στις 7 Αυγούστου της ίδιας χρονιάς προβλήθηκε στις Ηνωμένες Πολιτείες. 
Το (500) Μέρες με τη Σάμερ απέσπασε εξαιρετικές κριτικές και κατάφερε να συγκεντρώσει 60,7 εκατομμύρια δολάρια παγκοσμίως, ξεπερνώντας κατά πολύ τον προϋπολογισμό του, ύψους 7,5 εκατομμυρίων δολαρίων. Έλαβε δύο υποψηφιότητες για Χρυσή Σφαίρα, Καλύτερης Ταινίας - Κωμωδία/Μιούζικαλ και Α' Ανδρικού Ρόλου για την ερμηνεία του Τζόζεφ Γκόρντον-Λέβιτ.

# Πλοκή 

Στις 8 Ιανουαρίου, ο Τομ Χάνσεν γνωρίζει τη Σάμερ (καλοκαίρι) Φιν, τη νέα βοηθό του αφεντικού του. Ο Τομ σπούδασε αρχιτεκτονική αλλά δουλεύει σα συγγραφέας ευχετήριων καρτών στο Λος Άντζελες. Μέσα στους επόμενους μήνες, ο Τομ και η Σάμερ θα έρθουν πιο κοντά, παρά το γεγονός ότι η Σάμερ του ξεκαθαρίζει ότι δεν πιστεύει στην αληθινή αγάπη και ότι δε θέλει σοβαρή σχέση.
Μετά από καιρό, ο Τομ αρχίζει να τσακώνεται με έναν τύπο μου μίλαγε στη Σάμερ και το ζευγάρι κάνει το πρώτο του καυγά. Στην 290η μέρα, η Σάμερ χωρίζει τον Τομ. Μετά το χωρισμό ο Τομ δεν είναι πολύ καλά και οι φίλοι του φωνάζουν την αδερφή του να τον ηρεμήσει.
Η Σάμερ παραιτείται από τη δουλειά και το αφεντικό του Τομ, του αλλάζει πόστο. Μήνες μετά, καθώς η Σάμερ και ο Τομ είναι καλεσμένοι στο γάμο ενός συναδέλφου τους, χορεύουν και η Σάμερ πιάνει τη γαμήλια ανθοδέσμη. Όταν φεύγουν από το γάμο, η Σάμερ τον καλεί στο πάρτυ της. Ο Τομ πηγαίνει και βλέπει τη Σάμερ να φοράει δαχτυλίδι αρραβώνων. Μόλις το βλέπει, φεύγει από το πάρτυ. Ο Τομ βρίσκεται σε στάδιο κατάθλιψης. Μετά από λίγες μέρες παραιτείται από τη δουλειά και αποφασίζει να ασχοληθεί με την αρχιτεκτονική, πηγαίνοντας σε πολλές συνεντεύξεις για να βρει εργασία.
Στην 488η μέρα, η Σάμερ συναντά τον Τομ στο αγαπημένο του μέρος και συζητάνε. Ο Τομ της λέει ότι δεν κατάλαβε τη συμπεριφορά της και η Σάμερ του εξηγεί ότι ανακάλυψε σε κάποιον άλλον όλα αυτά που δεν μπορούσε να αισθανθεί μαζί του. Ο Τομ της εύχεται καλή τύχη.
Δώδεκα μέρες αργότερα, έχει πάει σε μια συνέντευξη και γνωρίζει μια κοπέλα που βρίσκεται εκεί για τον ίδιο λόγο. Πριν περάσει μέρα για τη συνέντευξη, κλείνουν ραντεβού. Τη ρωτάει πως τη λένε και αυτή απαντάει Ότομ (φθινόπωρο).

# Ηθοποιοί και Χαρακτήρες 

Τζόζεφ Γκόρντον-Λέβιτ στο ρόλο του Τομ Χάνσεν
Ζόι Ντεσανέλ στο ρόλο της Σάμερ Φιν
Κλόι Γκρέις Μορέτζ στο ρόλο της Ρέιτσελ Χάνσεν
Τζέφρεϊ Άρεντ στο ρόλο του Μακένζι
Μάθιου Γκρέι Γκάμπλερ στο ρόλο του Πολ
Κλαρκ Γκρεγκ στο ρόλο του Βανς (τα παπούτσια)
Μίνκα Κέλλυ στο ρόλο της Ότομ
Ρίτσαρντ Μαγκόναγκλ στο ρόλο του Αφηγητή

# Box office 

Με προϋπολογισμό 7.500.000 δολάρια, η ταινία έκανε άνοιγμα τριημέρου στην 9η θέση με 3,7 εκατομμύρια δολάρια.δολάρια Οι συνολικές εισπράξεις στο αμερικανικό box office έφτασαν τα 32,3 εκατομμύρια δολάρια και στον υπόλοιπο κόσμο συγκέντρωσε 28,3 εκατομμύρια δολάρια. Παγκοσμίως απέφερε 60,7 εκατομμύρια δολάρια.

# Βραβεία & Υποψηφιότητες 

# Παραπομπές 

# Εξωτερικοί σύνδεσμοι 

Επίσημη ιστοσελίδα
(500) Μέρες με τη Σάμερ στο IMDb
