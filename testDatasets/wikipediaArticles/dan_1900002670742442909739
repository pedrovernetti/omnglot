
## Albert Price

Albert Thorvald Joseph Price (25. januar 1844 i København – 13. juni 1927 i Ordrup) var en dansk skuespiller og kunstmaler .
Albert Price var søn af artisterne James Price (1801-1865) og Rosetta Price (1810-1887). Albert Price deltog som 20-årig løjtnant i krigen 1864. Derefter fuldendte han en uddannelse som kunstmaler på Det Kongelige Danske Kunstakademi og tog på studierejse til Italien.
Da han vendte tilbage til Danmark, gik han i 33-års alderen til scenen og debuterede hos August Rasmussens selskab på Odense Teater i 1877 som løjtnant von Buddinge i Genboerne. Han var derefter ansat på Folketeatret 1879 til 1884 og rejste derefter i provinsen og i Norge. Han var ansat ved Bernhard Levys selskab i Norge 1884 til 1886. Han medvirkede i 1887 i revyen Der var engang en landsoldat på Nørrebros Theater og kom i 1891 til Casino. Under årene 1900 til 1910 var han på Aarhus Teater, Da han tog afsked med Aarhus Teater vendte han tilbage til malerkunsten samtidigt med, at han medvirkede i flere stumfilm. I sine sidste år genoptog Price maleriet, men han udstillede ikke.
Han var ugift og er begravet på Bispebjerg Kirkegård.

# Maleri 

Rosa Price (1865)
Pastor Hostrup (1869)
Selvportræt (ca. 1870, Teatermuseet i Hofteatret)
En eneboer (1871)
Fra Capri (1887)Tegninger:

Olaf Poulsen som løjtnant von Buddinge (Teatermuseet i Hofteatret)
Scene fra Genboerne ved Studenterforeningens 25-års jubilæum (Teatermuseet i Hofteatret)Grafik i Den Kongelige Kobberstiksamling

# Filmografi 

Nøddebo Præstegaard (1911)
Arvingen til Skjoldborg (1913)
Kunstens Tornevej (1916)
Den filmende Baron (1917)
Søster Karin (1917)
Fru Kristina (1917)

# Eksterne henvisninger 

Albert Price på Kunstindeks Danmark/Weilbachs Kunstnerleksikon

Albert Price på Internet Movie Database (engelsk)
Albert Price på Filmdatabasen 
Albert Price på danskefilm.dk
Albert Price på danskfilmogtv.dk
Albert Price i Svensk Filmdatabas (svensk)
