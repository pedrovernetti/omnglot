
## Bryan Vera

Bryan Lee Vera (s. 28. joulukuuta 1981) on yhdysvaltalainen ammattilaisnyrkkeilijä. Hän on esiintynyt Contender – Haastaja -tositelevisiosarjan kolmannella kaudella.

# Ura 

Vera aloitti uransa Texasissa, jossa hän asuu. Hän voitti uransa ensimmäiset 14 ottelua, joista hän voitti muun muassa IBA-liiton Intercontinental-vyön ja Texasin mestaruusvyön.

# Contender – Haastaja 

Bryan Vera osallistui Haastajan kolmannelle kaudelle. Mukaan hän pääsi tilastolla 14(9)-0-0.
Ensimmäisessä ottelussa hän kohtasi amatöörikehissä kohtaamansa Jaidon Codringtonin. Vera kantoi kaunaa kyseisestä tyrmäystappiosta. Ottelu päättyi Veran tappioon, kun Codrington tyrmäsi hänet toisessa erässä. Vera poistui ohjelmasta uransa ensimmäisen tappionsa kera.

# Uran jatko 

Haastajan finaaleissa Vera kohtasi entisen joukkuetoverinsa Max Alexanderin illan aloitusottelussa. Vera vei yksimielisen pistevoiton Alexanderista.
Veran suosio nousi hänen tyrmättyään tuolloin voittamattoman Andy Leen (15(12)-0-0). Vera tipahti kanveesiin ensimmäisessä erässä, mutta onnistui tyrmäämään Leen ottelun 7. erässä.
Vera koki tappiot James Kirklandia, Craig McEwania ja Isaac Rodriguezia vastaan.
Kolmannen erän tyrmäysvoitto Sebastien Demersiä vastaan palautti Veran uran raiteilleen. Ura koki uuden pysähdyksen, kun Maksym Bursak voitti Veran yksimielisin pistein Ukrainassa.
Vera palautti uransa jälleen raiteilleen voittaessaan Haastajan ensimmäisen tuotantokauden voittajan, sekä entisen WBC-liiton maailmanmestarin Sergio Moran.Vera voitti ottelun täpärästi pistein 96-94, 96-94 ja 94-96. Vera otti myös helpon voiton Eloy Suarezia vastaan tyrmäten tämän 8. erässä.
Veran seuraava isonluokan ottelu oli Andy Lee'tä vastaan. Tämä uusinta-ottelu päättyi Leen yksimieliseen pistevoittoon.
Vera otti paluuottelussaan voiton Taronze Washingtonista pistein ja kohtasi uudelleen Sergio Moran, ottaen toisen täpärän pistevoiton entisestä maailmanmestarista. Tästä ottelusta Vera voitti WBO NABO-mestarivyön.
