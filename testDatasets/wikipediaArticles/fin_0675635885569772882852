
## Trikosaani

Trikosaani eli n-trikosaani (C23H48) on 23-hiilinen suoraketjuinen hajuton alkaani, jossa kaikki hiilet ovat sitoutuneet toisiinsa yksinkertaisella sidoksella. Se on huoneenlämmössä (20 °C) olomuodoltaan kiinteää valkoista ainetta. Trikosaanin rakennekaava on CH3(CH2)21CH3, moolimassa 324,637 g/mol, sulamispiste 47,4 °C, kiehumispiste 381 °C, leimahduspiste 113 °C (c.c), tiheys 0,7969 g/cm3 (vesi = 1,0 g/cm3) ja CAS-numero 638-67-5. Trikosaani ei käytännössä liukene veteen, mutta liukenee hieman etanoliin ja on liukoinen dietyylieetteriin ja hiilitetrakloridiin.
Yhdistettä esiintyy kasveissa ja kukkien tuoksuissa sekä semiokemikaalina eliöiden viestinnässä.

# Aiheesta muualla 

PubChem: Tricosane (englanniksi)
ChemBlink: n-Tricosane (englanniksi)
Human Metabolome Database (HMDB): Tricosane (englanniksi)
Food Component Database (FooDB): N-Tricosane (englanniksi)
Dr. Duke's Phytochemical and Ethnobotanical Databases: N-Tricosane (englanniksi)
Pherobase: Floral Compound - 23Hy (englanniksi)
Pherobase: Semiochemical - 23Hy (englanniksi)
