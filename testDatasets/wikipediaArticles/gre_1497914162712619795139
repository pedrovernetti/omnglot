
## Γιαρομίρ της Πράγας

Ο Γιαρομίρ (τσεχ.: Jaromír, μετά το 1035 - 26 Ιουνίου 1090) ήταν χριστιανός επίσκοπος της Πράγας από το 1068, όταν τοποθετήθηκε από τον αδελφό του Βρατίσλαο Β΄ της Βοημίας. Προερχόταν από τον Οίκο των Πρεμυσλιδών

# Βιογραφία 

Ήταν γιος τού Μπρετίσλαφ Α΄ δούκα της Βοημίας και της Γιούντιτ των Ποππονιδών, κόρης τού Ερρίκου μαργράβου τού Νόρτμαρκ.
Το 1063 ο αδελφός του ίδρυσε την επισκοπή τού Ολομόουτς και αναβίβασε τον Ιωάννη, έναν μοναχό από το Μπρζέβνοφ, στην επισκοπή. Ο Γιαρομίρ, που δεν έλαβε τον φόρο της δεκάτης ή κάποιο φέουδο, μνησικάκισε και οι δύο αδελφοί ήλθαν σε μακρά διαμάχη. Ο Γιαρομίρ μάλιστα επιτέθηκε στη επισκοπή τού Ολομόουτς και απέσπασε τα λείψανα, που είχαν μεταφερθεί από την Πράγα στη νέα επισκοπή. 
Ο Βρατίσλαος Α΄ από την άλλη για να τον εκνευρίσει, φορούσε τα επισκοπικά ενδύματα στις επίσημες τελετές, παρουσία τού αδελφού του. Το δικαίωμα αυτό το είχε αποκτήσει πληρώνοντας στον πάπα 100 μάρκα ετησίως.
Ο πάπας Αλέξανδρος Β΄ έστειλε απεσταλμένο (legatus) τον Ροδόλφο για να συγκροτήσει σύνοδο, που θα έλυνε τις συγκρούσεις της νέας επισκοπής. Ο Γιαρομίρ δεν παραβρέθηκε και καθαιρέθηκε. Ο πάπας Γρηγόριος Ζ΄ κάλεσε τους επισκόπους στη Ρώμη. Σε σύνοδο τού 1074 ο Γιαρομίρ είπε, πως ο αδελφός του τον κακομεταχειρίστηκε, αρνήθηκε πάντως να παραδώσει το Πόντβιν. Ο Γρηγόριος Ζ΄ διέταξε τον Βρατίσλαο Β΄ να απομακρύνει τον αδελφό του με τη βία, αν χρειαστεί.

# Πηγές 

Čechura, Jaroslav; Mikulec, Jiří; Stellner, František (1996). Lexikon českých panovnických dynastií (in Czech) (1st ed.). Prague: Akropolis. p. 68. ISBN 80-85770-30-X.
