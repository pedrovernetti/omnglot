
## Τζανλούκα Τζαμπρότα

Ο Τζανλούκα Τζαμπρότα (Gianluca Zambrotta, 19 Φεβρουαρίου 1977) είναι Ιταλός πρώην ποδοσφαιριστής και νυν προπονητής.

# Καριέρα ως ποδοσφαιριστής 

# Σε συλλόγους 

Η επαγγελματική του καριέρα ξεκίνησε το 1994 από την Κάλτσιο Κόμο και εν συνεχεία έπαιξε στην Μπάρι. Το 1999 πήρε μεταγραφή για τη Γιουβέντους, με την οποία κέρδισε δύο φορές το πρωτάθλημα Ιταλίας, δύο φορές το Σούπερ Καπ και ένα Κύπελλο Ιντερτότο το 1999.Από το 2006 ως το 2008 έπαιξε στην Μπαρτσελόνα, με την οποία κατέκτησε το Σούπερ Καπ Ισπανίας. Το 2006 επελέγη στην καλύτερη ομάδα από την FIFPro και στην καλύτερη ενδεκάδα της ΟΥΕΦΑ.Το 2008 επέστρεψε στην Ιταλία και υπέγραψε στη Μίλαν και κατέκτησε ένα πρωτάθλημα Ιταλίας και ένα Σούπερ Καπ.
Η τελευταία ομάδα που αγωνίστηκε ως ποδοσφαιριστής ήταν η ελβετική ΦΚ Κιάσο.

# Στην Εθνική Ιταλίας 

Ξεκίνησε να παίζει στην Εθνική Ιταλίας το 1999. Στο Euro του 2000 έφτασε στον τελικό της διοργάνωσης. Την ίδια χρονιά, ήταν στο ρόστερ της ομάδας στου Ολυμπιακούς Αγώνες του 2000. Στη συνέχεια, συμμετείχε στο Μουντιάλ του 2002.Στο Euro του 2004 επελέγη στην καλύτερη ομάδα της διοργάνωσης. Στο Μουντιάλ του 2006 κατέκτησε το τρόπαιο με την ομάδα και ο ίδιος επελέγη στην καλύτερη ομάδα του τουρνουά.Ήταν στην αποσταολή της εθνικής στο Euro του 2008, στο Κύπελλο Συνομοσπονδιών του 2009 και στο Μουντιάλ του 2010.

# Καριέρα ως προπονητής 

Το 2013 έγινε βοηθός προπονητή της Κιάσο και στην πορεία έγινε ο βασικός προποντής της ομάδας μέχρι το 2015. Το 2016 ανέλαβε την ινδική Ντέλχι Ντάιναμος ΦΚ και από το 2017 είναι βοηθός προπονητή στην κινεζική Τσιανγκσού Σαϊντί.

# Παραπομπές 

