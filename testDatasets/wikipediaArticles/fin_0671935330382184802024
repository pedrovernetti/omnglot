
## Miika Elomo

Miika Elomo (s. 21. huhtikuuta 1977 Turku) on pelaajauransa lopettanut suomalainen jääkiekkoilija. Hän toimi vuosina 2014–2019 SM-liigajoukkue Turun Palloseuran päävalmentajana ja sitä ennen apuvalmentajana. Nykyään hän valmentaa norjalaista Storhamaria.Elomo aloitti uransa 1994 I-divisioonassa Kiekko-67:n joukkueessa. Kauden lopulla hän siirtyi TPS:n riveihin, jossa pelasi myös kauden 1995–1996. Hänet valittiin NHL:n vuotuisessa varaustilaisuudessa 1995 numerolla 23 Washington Capitalsiin.
Seuraavaksi kaudeksi laitahyökkääjänä pelannut Elomo siirtyikin Yhdysvaltoihin, mutta sai peliaikaa vain Washingtonin farmijoukkueesta Portland Piratesista, joten hän palasi Suomeen kesken kauden 1997–1998 HIFK:hon.
Hän palasi Amerikkaan 1999–2000, ja sai peliaikaa Washington Capitalsin kokoonpanossa kahden ottelun verran, ja sai yhden syöttöpisteen. Loppukauden hän pelasi farmijoukkueessa. Vuonna 2000 hänet myytiin Calgary Flamesiin, muttei saanut sielläkään peliaikaa. Elomo pelasikin koko kauden 2000–2001 Calgaryn farmijoukkueessa AHL-liigan Saint John Flamesissa, joka sitten voittikin liigan mestaruuden, eli Calder Cupin .
Elomo palasi voitokkaan AHL-kauden jälkeen Suomeen ja TPS:aan. Hän siirtyi kuitenkin kesken kauden 2001–2002 Turusta Bluesiin . Elomo pelasi runsaat kolme kautta Bluesissa. Hän joutui jättämään kauden 2004–2005 kesken pahan rannevamman takia , eikä ole pelannut tämän jälkeen liigatasolla .
Myös Miika Elomon veljet Teemu Elomo ja Tommi Elomo ovat jääkiekkoilijoita.

# Tilastot 

# Lähteet 

# Aiheesta muualla 

Miika Elomo The Internet Hockey Databasessa (HockeyDB.com) (englanniksi)
Miika Elomo - nhlfinns.com
