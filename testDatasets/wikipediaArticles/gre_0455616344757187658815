
## Σάλσα (χορός)

Ο χορός σάλσα είναι ένας λάτιν χορός που δημιουργήθηκε από τους ισπανόφωνους της καραϊβικής και από τους ισπανόφωνους μετανάστες στις ΗΠΑ. Ο χορός Σάλσα αναμιγνύει στοιχεία από διάφορους αφρικάνικους και ευρωπαϊκούς χορούς. Βασικές επιρροές τις Σάλσα είναι οι χοροί Σον, Ρούμπα, Γκουαράτσα, Μπόμπα.
Ο χορός Σάλσα χορεύεται κυρίως σε ζευγάρια, αν και υπάρχουν και σόλο φόρμες, και η Ρουέδα που χορεύεται σε κύκλο όπου τα ζευγάρια ανταλλάσσουν τους παρτενέρ τους.

# Τα στυλ του χορού Σάλσα 

Στον χορό Σάλσα λόγω των επιρροών του από διαφορετικούς χορούς και τον κυρίαρχο αυτοσχεδιασμό, έχουν δημιουργηθεί διαφορετικά στυλ ανάλογα με τη γεωγραφική περιοχή που αναπτύχθηκε.

# Κούβα / Κασίνο (Κούβα και Μαϊάμι) 

Χορεύεται στην Κούβα και στο Μαϊάμι, αλλά επίσης είναι διαδεδομένο στην Ευρώπη και την Κίνα.
Στο Κούβα στυλ βασίζεται και ο κυκλικός χορός της Ρουέδα

# Ρουέδα 

Αυτός ο χορός αναπτύχθηκε στην Αβάνα τη δεκαετία του 1950. 
Οι χορευτές σχηματίζουν έναν κύκλο και ανταλλάσσουν τους παρτενέρ τους κυκλικά.
Υπάρχουν δύο βασικοί τύποι χορού Ρουέδας:

Στυλ Κούβας
Στυλ Μαϊάμι

# Σάλσα Φιλλιπίνα (Ρόντα Μανίλα) 

Είναι ένας χορός επηρεασμένος από την Ρουέδα. Είναι ένας συνδυασμός από παραδοσιακούς χορούς των Φιλιππίνων και το Κασίνο.

# Νέας Υόρκης και Πουέρτο Ρίκο 

 
Ο χορός αυτός αναπτύχθηκε στην ανατολική ακτή των ΗΠΑ, στο Πουέρτο Ρίκο και στην Δομινικανή Δημοκρατία.
Χορεύεται στο 2 (μέτρημα 4/4).
Εκτός από την ανατολική ακτή των ΗΠΑ το στυλ Νέας Υόρκης χρησιμοποιείται από τους επαγγελματίες χορευτές και τους δασκάλους χορού σε όλο τον κόσμο.

# Λος Άντζελες 

Αυτό το στυλ χορεύεται στο 1 (μέτρημα 4/4). Το βασικό του χαρακτηριστικό είναι η μπρος πίσω κίνηση των χορευτών.
Οι πρωτεργάτες που διαμόρφωσαν αυτό το στυλ είναι μερικοί από τους πιο γνωστούς χορευτές παγκοσμίως όπως ο Άλπερτ Τόρρες, η Λάουρα Κανέγιας και ο Τζος Κασσίνι. Αργότερα διάφοροι χορευτές όπως ο Άλεξ ντα Σίλβα, ο Έντι Λούις, η Λιζ Λίρα, ο Τζόμπι Μαρτίνεζ και ο Φρανσίσκο Βάσκεζ μαζί με τους αδελφούς του Λούις και Τζόννυ διαμόρφωσαν το Στυλ Λος Άντζελες όπως είναι σήμερα.

# Κούμπια (Κεντρική και Νότια Αμερική) 

Το βασικό στυλ που χορεύεται στο μεγαλύτερο τμήμα της Λατινικής Αμερικής, όπως στο Μεξικό την Κεντρική και την Νότια Αμερική. Είναι γνωστό και ως Στυλ Κολομβίας ή Στυλ Βενεζουέλας. Στην Κούμπια στον έξτρα χρόνο 4 (ο οποίος αποτελεί παύση σε άλλα στυλ) γίνεται ένα ελαφρύ πάτημα (tap). 
Η Κούμπια χορεύεται εκτός από την μουσική Σάλσα και με την μουσική Κούμπια που παίζεται συχνά στα λάτιν νυχτερινά κέντρα.

# Κάλι (Κολομβία) 

Η Κολομβιανή πόλη Κάλι είναι γνωστή και ως "η πρωτεύουσα της Σάλσα". Εκεί έχει διαμορφωθεί ένα ξεχωριστό στυλ Σάλσας, το οποίο σπάνια συναντάται εκτός Κολομβίας.
Βασικό του χαρακτηριστικό είναι ότι το άνω μέρος του κορμού είναι σταθερό και χαλαρό, ενώ με τα πόδια εκτελούνται συνεχείς γρήγορες φιγούρες.

# Εξωτερικοί σύνδεσμοι 

