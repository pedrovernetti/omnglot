
## Aquafaba

Papumehu eli aquafaba on yleisnimitys säilykekikherneiden ja -papujen ja tofun liemelle, jolla voi pitkälti korvata kananmunan käytön ruoanlaitossa. Se on helposti saatavilla oleva ja yksi halvimmista kananmunan korvaavista tuotteista. Ranskalaiskokki Joel Roessel huomasi vuonna 2014 kikhernepurkin veden vaahtoutuvan vatkattaessa. Amerikkalainen Goose Wohlt keksi valmistaa kananmunatonta marenkia vain aquafabaa ja sokeria käyttämällä ja julkaisi keksintönsä vegaaniyhteisössä Facebook-sivulla What Fat Vegans Eat. Tästä innostuneena Rebecca August perusti Facebook-ryhmän Vegan Meringues - Hits and Misses!, joka on kehittänyt papumehulle lisää käyttötarkoituksia. Ryhmällä oli elokuussa 2016 yli 50 000 jäsentä.

# Käyttö 

Ensimmäinen resepti, johon papumehua käytettiin, oli marenki. Papumehua voidaan käyttää myös muuhun leivontaan ja ruoanlaittoon, muun muassa lettuihin, jäätelöön, kakkuihin, majoneesiin, juustoon, vaahtokarkkeihin, leivoksiin ja moneen muuhun.Papumehun voi myös pakastaa myöhempää käyttöä varten ja sitä voi kuumentaa ja keittää kasaan paksumman koostumuksen aikaansaamiseksi.

# Lähteet 

# Aiheesta muualla 

http://aquafaba.com/index.html
https://www.reddit.com/r/aquafaba
http://www.peta.org/living/food/vegan-aquafaba-recipes-egg-free/
