
## Lelystad

Lelystad on kunta ja kaupunki keskellä Alankomaita. Kaupunki on myös Flevolandin provinssin pääkaupunki. Kaupunki on perustettu vuonna 1967 IJsselmeer-järvestä kuivatulle maalle. Asukkaita kaupungissa on 77 000. Nimensä kaupunki on saanut Cornelis Lelyltä, joka oli insinöörinä Afsluitdijkin padon rakennustöissä. Lelystad sijaitsee noin viisi metriä merenpinnan alapuolella. 
Lelystad on pinta-alaltaan (765,39 km²) Alankomaiden suurin kunta. Suurin osa alueesta (531,26 km²) on vettä: Markermeeriä ja IJsselmeeriä. Kansainvälisestikin kuuluisa luonnonpuisto, Oostvaardersplassen sijaitsee kaupungissa.

# Matkailu 

Vaikka Lelystadissa ei ole vanhaa kaupunkia tai historiallista keskustaa, siellä on turistihoukutuksia kuten vuonna 1628 rakennetun Batavia-purjelaivan jäljennös ja Kansallinen ilmailumuseo, Aviodrome.Kaupungissa on monia yhden päivän tapahtumia, kuten lentonäytöksiä, vesifestivaaleja, kansallinen vanhanajanpäivä, speedwaykisoja, arkkitehtuuripäivä ja lukuisia urheilutapahtumia. Rannikon lukuisista pienvenesatamista voi vuokrata huvipurren, jolla voi osallistua esimerkiksi moniin purjehdustapahtumiin.

# Infrastruktuuri 

Lelystadissa on hyvä infrastruktuuri. Kaupunkiin pääsee lentäen, vesitse ja maitse.

Lentäen: Lelystadissa on pieni kansallinen lentokenttä. Kenttä on Alankomaiden päälentoaseman Schipholin alaisuudessa.
Vesitse: Kaupungissa on oma sisämaan satama, lukuisia pienvenesatamia ja kanavia 
Junalla: Rautatie yhdistää Lelystadin keskustan Almereen, Amsterdamiin ja Utrechtiin.
Tietä pitkin: A6-moottoritie Amsterdamista pohjoiseen kulkee Lelystadin itäpuolella. Kaupungin läpi, lännestä itään kulkee N302 Hoorniin ja Kootwijkiin.

# Kuuluisia lelystadilaisia 

Thijs van Valkengoed (*1983), alankomaalainen uimari.
Aron Winter, jalkapalloilija
Ruben Schaken, jalkapalloilija

# Lähteet 

# Aiheesta muualla 

 Kuvia tai muita tiedostoja aiheesta Lelystad Wikimedia CommonsissaKaupungin kotisivut (hollanniksi)
Satelliittinäkymä kaupungista
Lelystadin lentokenttä (hollanniksi)
Nature Reserve Oostvaardersplassen (englanniksi)
