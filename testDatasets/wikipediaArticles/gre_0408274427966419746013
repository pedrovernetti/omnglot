
## Marie Claire

Το Marie Claire είναι γυναικείο μηνιαίο περιοδικό. Εκδόθηκε για πρώτη φορά στη Γαλλία το 1937 και από τότε άρχισε να εκδίδεται σε περισσότερες χώρες. Η ελληνική έκδοση του Marie Claire εστιάζει σε θέματα όπως η γυναίκα, η μόδα, το στυλ, η αισθητική, η ομορφιά και οι ανθρώπινες σχέσεις.

# Ιστορία 

Οι Jean Prouvost και Marcelle Auclair ίδρυσαν το περιοδικό. Το πρώτο του τεύχος εκδόθηκε το 1937 και εκδιδόταν κάθε Τετάρτη. Λέγεται πως το 1942, οι γερμανικές αρχές στη Γαλλία απαγόρευσαν τη διανομή των περισσότερων περιοδικών, και το Marie Claire ήταν ένα απο αυτά. Ωστόσο, μία άλλη εκδοχή υποστηρίζει πως το περιοδικό εκδιδόταν κανονικά από 1943 μέχρι και το 1944, μέχρι που οι αρχές απαγόρευσαν τη διανομή του το φθινόπωρο του 1944, εξαιτίας της εξαιρετικής επιτυχίας του. Το περιοδικό ξανα-άνοιξε το 1954. Τότε ήταν που άρχισε να εκδίδεται σε μηνιαία βάση. Το 1976, ο Prouvost συνταξιοδοτήθηκε και η κόρη του Evelyne ανέλαβε το περιοδικό, προστίθοντάς το στον όμιλο L'Oreal Group.
Η ελληνική έκδοση του περιοδικού εκδόθηκε για πρώτη φορά το Νοέμβριο του 1988, από τη Ρούλα Μητροπούλου.

# Παγκοσμίως 

Εκτός από τη Γαλλία και την Ελλάδα, το περιοδικό Marie Claire εκδίδεται στις ακόλουθες χώρες: Αυστραλία, Βέλγιο, Βραζιλία, Καναδάς, Κίνα, Δημοκρατία της Τσεχίας, Χονγκ Κονγκ, Ουγγαρία, Ινδονησία, Ιταλία, Κουβέιτ, τη Λατινική Αμερική, Μαλαισία, Μεξικό, Ολλανδία, Ρουμανία, Ρωσία, Σαουδική Αραβία, Νότια Αφρική, Νότια Κορέα, Ισπανία, Ελβετία, Ταϊβάν, Ταϊλάνδη, Τουρκία, Ουκρανία, Ηνωμένα Αραβικά Εμιράτα, Ηνωμένο Βασίλειο και Ηνωμένες Πολιτείες.
