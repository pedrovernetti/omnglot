
## 'Till I Collapse

To "'Till I Collapse" είναι ένα τραγούδι από τον Αμερικανό ράπερ Eminem από το βραβευμένο με Grammy άλμπουμ του The Eminem Show του 2002. Είναι το 18ο τραγούδι του άλμπουμ και διαθέτει επιπλέον φωνητικά από τον αποθανόντα ράπερ Nate Dogg στο ρεφρέν.

# Background 

Ο Eminem έκανε την παραγωγή του τραγουδιού. Ηχογραφήθηκε στο σπίτι του και στο 54 Sound Studio. Το τραγούδι διαθέτει το "stomp-stomp-clap" beat που έγινε διάσημο από το συγκρότημα Queen στο τραγούδι τους "We Will Rock You" (1977).
Παρόλο που δεν έχει κυκλοφορήσει ποτέ ως single, έχει καταφέρει να καταταχθεί σε charts περιστασιακά με τις κυκλοφορίες άλλων άλμπουμ του Eminem. Το 2012, δέκα χρόνια μετά την κυκλοφορία του The Eminem Show, πιστοποιήθηκε ως διπλά πλατινένιο από τον Όμιλο Βιομηχανίας Ηχογραφήσεων της Αμερικής για τις ψηφιακές πωλήσεις των 2.000.000 αντιτύπων στις Ηνωμένες Πολιτείες.Για το soundtrack της ταινίας 8 mile, ηχογραφήθηκε ένα remix του τραγουδιού στο οποίο συμμετείχε ο 50 Cent.
Το "'Till I Collapse" έχει τραγουδηθεί ζωντανά από τον Eminem αρκετές φορές στις συναυλίες του από το 2010 και μετά. Στην περιοδεία του Recovery το τραγούδι ακούγεται μετά το "Space Bound", όπου το τραγουδάει μέχρι την πρώτη στροφή και το ρεφρέν και μετά ακολουθεί το τραγούδι του "Cinderella Man". Στην περιοδεία Home & Home ακούγεται έπειτα από το "In da Club" και ενίοτε με τη συμμετοχή του 50 Cent.
Κατά τη διάρκεια μιας συναυλίας του στο Σικάγο το 2011, ο Eminem είπε ότι αυτό είναι ένα από τα αγαπημένα του τραγούδια που έχει κάνει.

# Περιεχόμενο 

Το τραγούδι περιστρέφεται κυρίως γύρω από την κατάσταση του Eminem ως σούπερ σταρ της ραπ μουσικής και ό,τι του δίνει δύναμη να συνεχίσει παρ' όλες τις κριτικές - κυρίως λόγω του χρώματός του.
Στην εισαγωγή του κομματιού αναφέρει ότι πρέπει να βρει την εσωτερική του δύναμη και έτσι να πάρει το κίνητρο για να συνεχίσει, χωρίς να έχει σημασία πόσο σκληρό θα είναι. Θα συνεχίσει μέχρι να καταρρεύσει. Έπειτα αρχίζει να ραπάρει.
Στη δεύτερη στροφή, ο Eminem κάνει αναφορές σε αρκετούς ράπερ που θεωρεί ως τους καλύτερους στη βιομηχανία. Ο κατάλογος, κατά φθίνουσα σειρά, είναι Redman, Jay-Z, Tupac Shakur, The Notorious B.I.G., André 3000, Jadakiss, Kurupt, Nas και μετά ο ίδιος.
Στην τρίτη στροφή καταγγέλλει την κριτική που δέχεται για ό,τι πει και πιστεύει πως ποτέ δεν θα του αποδοθεί ο σεβασμός που του αξίζει. Ωστόσο τα πλατινένια βραβεία του θα επιβεβαιώνουν τις ικανότητές του.

# Κριτική αποδοχή 

Ο David Browne έγραψε ότι το τραγούδι αφορά την υποτίμηση του Eminem από τον εαυτό του: "Σε τραγούδια όπως το 'Till I Collapse (...) λέει πως διώκεται από την κυβέρνηση, πως οι στίχοι του συνεχώς παρερμηνεύονται και πως Μάλλον ποτέ δεν θα πάρω τον σεβασμό που αξίζω (I'll probably never get the props I deserve). Το DX Magazine ονόμασε το τραγούδι "massive hand-clap driven beat". Ο Steve Juon έγραψε ευνοϊκή κριτική: "Προς το τέλος του άλμπουμ είναι το "Till I Collapse", άλλο ένα ξαφνιαστικά στρατιωτικό κομμάτι". Ο Kris Ex περιέγραψε το "'Till I Collapse" ως ένα "all paranoid horror-movie instrumentation bottomed with arena-rock grandeur."

# Χρήση στη μαζική κουλτούρα 

Παρά το γεγονός ότι το "'Till I Collapse" δεν κυκλοφόρησε ως single, όταν το single "Shake That" (επίσης με τη συμμετοχή του Nate Dogg) κυκλοφόρησε το 2006, πολλά τραγούδια του Eminem μπήκαν στα chart την ίδια εβδομάδα, συμπεριλαμβανομένου και αυτού. Στα chart του Ηνωμένου Βασιλείου ανέβηκε στο νούμερο 192, στις 15 Απριλίου το 2006. Το 2008 εμφανίστηκε στη σειρά του HBO, Oscar De la Hoya - Manny Pacquiao 24/7.
Το 2009, η δημοτικότητά του αναζωογονήθηκε όταν χρησιμοποιήθηκε σε μια διαφήμιση για το επερχόμενο τότε παιχνίδι Call of Duty: Modern Warfare 2. Άυξησε σημαντικά τις ψηφιακές πωλήσεις του τραγουδιού σε όλο τον κόσμο, αλλά στη Βρετανία, το τραγούδι πούλησε τόσα πολλά αντίγραφα μετά από την προβολή αυτής της διαφήμισης, που ξαναέβαλε το τραγούδι στα chart εκείνη την εβδομάδα (21 Νοεμβρίου 2009) στο νούμερο 73, μια νέα κορυφαία θέση.Την σεζόν 2010-2011 του NBA, το τραγούδι είχε χρησιμοποιηθεί κατά τη διάρκεια της εισαγωγής της ομάδας των Κλίβελαντ Καβαλίερς. Ο Shane Mosley το χρησιμοποίησε ως θέμα Εισόδου στον αγώνα του με τον Φλόιντ Μεϊγουέδερ Τζ., όπως έκανε και ο Shane Carwin στον αγώνα του εναντίον του Junior dos Santos. Ο σημαντικός παίκτης του baseball Jesse Litsch χρησιμοποίησε το τραγούδι ως την μουσική εισόδου στη διάρκεια της σεζόν του 2011.
Το τραγούδι έχει χρησιμοποιηθεί επίσης στους τίτλους της 8ης σεζόν στην πρεμιέρα της τηλεοπτικής σειράς Entourage. Το "'Till I Collapse" αναστήθηκε για ακόμα μια φορά τον Σεπτέμβριο του 2011 με την εμφάνισή του στο trailer της ταινίας Real Steel. Το τραγούδι χρησιμοποιήθηκε επίσης σε trailer και τηλεοπτικά σποτ για την ταινία Savages που σκηνοθετήθηκε από τον Όλιβερ Στόουν.

# Τσαρτ και Πιστοποιήσεις 

# Παραπομπές 

# Εξωτερικοί σύνδεσμοι 

'Till I Collapse Lyrics
