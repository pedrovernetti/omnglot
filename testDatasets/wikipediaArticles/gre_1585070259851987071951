
## Ποκίστα Αιτωλοακαρνανίας

Η Ποκίστα είναι χωριό της ορεινής Ναυπακτίας του νομού Αιτωλοακαρνανίας σε υψόμετρο 900 μέτρα. Έχει πληθυσμό 60 κατοίκους, σύμφωνα με την απογραφή του 2011 και αποτελεί την Τοπική Κοινότητα Ποκίστης που ανήκει στη Δημοτική Ενότητα Πυλλήνης του Δήμου Ναυπακτίας.

# Γεωγραφία - Ιστορία 

Η Ποκίστα είναι κτισμένη μέσα σε χαράδρα, σε κατωφερικό έδαφος, στις νοτιοδυτικές πλαγιές του όρους Καλπάκι. Το χωριό βρίσκεται στον επαρχιακό δρόμο Ναυπάκτου - Πλατάνου - Ψηλός Σταυρός, ανάμεσα στα χωριά Δορβιτσιά, Σίμος, Πλάτανος και απέχει 32 χλμ. βόρεια από την Ναύπακτο. 
Το παλιό όνομα του χωριού συναντάται γραμμένο Πωκίστα και έτσι το καταγράφει ο Γάλλος περιηγητής Φρανσουά Πουκεβίλ αναφέροντάς την μεταξύ των χωριών της περιοχής Κραβάρων και καταγράφοντάς την να κατοικείται από 15 οικογένειες. Το 1912 συστάθηκε κοινότητα Πωκίστας, ενώ το 1940 το όνομα διορθώθηκε σε Ποκίστα. Το όνομα της σύμφωνα με ορισμένους έχει σχέση με τον "πόκο", δηλαδή το μαλλί από το κούρεμα των προβάτων, ενώ με άλλους ότι προέρχεται από τη λέξη "ποτίστα", δηλαδή "ποτίστρα" που αφθονούσαν στη περιοχή λόγω των πολλών πηγών της περιοχής. Το χωριό ήταν παλαιότερα στη θέση "Παλιοχώρι".

# Εξωτερικοί σύνδεσμοι 

Ποκίστα από το http://www.nafpaktos.gr
Η ιστοσελίδα http://www.pokista.gr/
Η Ποκίστα από το http://www.kravara.com

# Παραπομπές 

