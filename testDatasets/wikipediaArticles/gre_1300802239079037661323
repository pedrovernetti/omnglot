
## Καστιάνειρα

Στην ελληνική μυθολογία με το όνομα Καστιάνειρα είναι γνωστή η μητέρα (από τον βασιλιά της Τροίας Πρίαμο) του Γοργυθίωνα. Η Καστιάνειρα ήταν μία από τις νόμιμες συζύγους του Πριάμου και καταγόταν από την Αισύμη. Ο Γοργυθίωνας έλαβε μέρος στον Τρωικό Πόλεμο, στον οποίο και σκοτώθηκε. Ο Γοργυθίωνας αναφέρεται στην Ιλιάδα, στη Βιβλιοθήκη Απολλοδώρου και στον κατάλογο 55 παιδιών του Πριάμου που παραθέτει ο Υγίνος. Η Καστιάνειρα αναφέρεται στην Ιλιάδα, όπου περιγράφεται ως «η ωραία Καστιάνειρα, ωσάν θεά στο σώμα» (Θ 305, μετάφραση Ι. Πολυλά).

# Πηγή 

Κρουσίου: Λεξικόν Ομηρικόν, διασκευή από την 6η γερμανική έκδ. υπό Ι. Πανταζίδου, έκδοση «Βιβλιεκδοτικά καταστήματα Αναστασίου Δ. Φέξη», Αθήνα 1901, σελ. 451
