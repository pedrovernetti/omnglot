
## El Ajedrecista

El Ajedrecista (spansk for "skakspilleren") er en skakspillende analog computer, som kan sætte skakmat i et simpelt slutspil; tårn og konge mod konge. Den første færdige udgave blev bygget i 1912 af den spanske matematiker og ingeniør Leonardo Torres Quevedo (1852 – 1936). Den blev præsenteret første gang i omkring 1915 og fik udførlig omtale i Scientific American den 6. november 1915 i en artikel om "Torres and His Remarkable Automatic Devices" . 
El Ajedricista regnes for den første skakspillende maskine, og vakte betydelig opsigt, da den kom frem. I modsætning til illusionerne "Skaktyrken" og "Ajeeb" var det tydeligt, at maskinen udførte trækkene. Maskinen kan løse alle stillinger – dog ikke altid så hurtigt som muligt -´og kan gøre opmærksom på, når modstanderen udfører et ulovligt træk.
Det angives i The Machine Plays Chess? af Alex G. Bell fra 1978, at den første prototype af El Ajedricista kom i 1890, men der findes ingen referencer før 1915 Leonardo Torres Quevedos søn Gonzales byggede en forbedret udgave under farens vejledning i 1920. Begge udgaver virker stadig og er udstillet på Museo Torres Quevedo i Madrid, sammen med andre opfindelser af Torres Quevedo.

# Se også 

Computerskak

# Eksterne henvisninger 

Stiller, Lewis: Multilinear Algebra and Chess Endgames, s. 151-192, artikel i MSRI Publications -- Volume 29 Games of No Chance

# Noter 

