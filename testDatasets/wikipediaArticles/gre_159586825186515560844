
## Men'sHealth

Το περιοδικό Men’sHealth είναι μηνιαίο περιοδικό διεθνούς κυκλοφορίας της εκδοτικής εταιρείας Rodale International που εδρεύει στις ΗΠΑ. Θεωρείται το «μεγαλύτερο ανδρικό περιοδικό στον κόσμο» με τον οποίο χαρακτηρισμό και τιτλοφορείται.
Η εν λόγω εταιρεία έχει παραχωρήσει τα δικαιώματα του τίτλου σε διάφορους εκδότες ανά Χώρα από τους οποίους και εκδίδεται επιμέρους, με ελεύθερη περιεχόμενη ύλη που αντιστοιχεί βεβαίως στη γλώσσα, την κουλτούρα, την ιδιοσυγκρασία και τους επικρατούντες θεσμούς του κατά χώρα αναγνωστικού κοινού τους.
Σήμερα, (Μάρτιος 2010), το περιοδικό αυτό εκδίδεται μηνιαίως από εγχώριες εταιρείες έκδοσης στις ακόλουθες 31 χώρες (κατά ελληνική αλφαβητική σειρά): Αυστραλία, Βραζιλία, Γαλλία, Γερμανία, Ελλάδα, Ηνωμένο Βασίλειο, ΗΠΑ, όπου και η μητροπολιτική εκδοτική εταιρεία, Ινδία, Ινδονησία, Ισπανία, Ιταλία, Καζακστάν, Κροατία, Κίνα, Μαλαισία, Νότια Αφρική, Νότια Κορέα, Ολλανδία, Ουγγαρία, Ουκρανία, Πορτογαλία, Πολωνία, Ρουμανία, Ρωσία, Σερβία, Σιγκαπούρη, Σλοβενία, Ταϊλάνδη, Τουρκία, Τσεχία, και Φιλιππίνες
Ειδικότερα για τις χώρες της Λατινικής Αμερικής εκδίδεται υπό τον αυτόν διευθυντή έκδοσης στις 16 ακόλουθες χώρες: Αργεντινή, Αρούμπα, Βενεζουέλα, Γουατεμάλα, Δομινικανή Δημοκρατία, Ελ Σαλβαδόρ, Ισημερινός, Κολομβία, Κόστα Ρίκα, Κουρασάο, Μεξικό, Νικαράγουα, Ονδούρα, Παναμάς, Περού και Χιλή.

# Ελληνική έκδοση 

Την έκδοση του ελληνόγλωσσου περιοδικού Men’sHealth, πανελλαδικής κυκλοφορίας, είχε η εταιρεία "Εκδόσεις Λυμπέρη Α.Ε." της οποίας πρόεδρος και διευθύνων σύμβουλος είναι ο Αντώνης Λυμπέρης, ενώ διευθυντής του εν λόγω περιοδικού ήταν ο Βασίλης Βαρδάκας. Πρόκειται για πολυσέλιδο περιοδικό (170 περίπου σελίδων), υψηλών αξιώσεων, καθεαυτού ανδρικού ενδιαφέροντος, με θέματα κυρίως άθλησης, υγιεινής διατροφής και δίαιτας, ψυχολογίας και σεξουαλικότητας. Βεβαίως ένα μεγάλο μέρος της ύλης του καλύπτουν διαφημίσεις που αφορούν τον ανδρικό πληθυσμό.
Από τις 12 Νοεμβρίου 2012 οι Εκδόσεις Λυμπέρη έκλεισαν και τον Αύγουστο του 2013 η εταιρεία κήρυξε πτώχευση. Τον Ιούνιο του 2012 είχε αναγγελθεί η εκδίκαση της αγωγής των πρώην εργαζομένων για δεδουλευμένα, ενώ ο κ. Λυμπέρης διαμένει κυρίως στη Βραζιλία, κάνοντας σύμφωνα με δημοσιεύματα, επαφές για την επανεκκίνηση της εκδοτικής του δραστηριότητας .

# Σημειώσεις 

Τον Δεκέμβριο του 2009 κυκλοφόρησε το 74ο τεύχος του.

# Παραπομπές 

# Εξωτερικοί σύνδεσμοι 

Η Ιστοσελίδα του ελληνόγλωσσου Men’sHealth
Men'sHealth Αυστραλίας
Men´sHealth Βραζιλίας
Men'sHealth Γερμανίας
Men'sHealth Ηνωμένου Βασιλείου
Men'sHealth ΗΠΑ
Men'sHealth Ινδίας
Men'sHealth Ισπανίας
Men'sHealth Ιταλίας
Men'sHealth Μαλαισίας
Men'sHealth Ν. Αφρικής
Men'sHealth Ν. Κορέας
Men'sHealth Ολλανδίας
Men'sHealth Πολωνίας
Men'sHealth Πορτογαλίαςl
Men'sHealth Ρουμανίας
Men'sHealth Ρωσίας
Men'sHealth Σερβίας
Men'sHealth Σιγκαπούρης
Men'sHealth Φιλιππίνων
