
## Nós

Is iris chomhaimseartha Ghaeilge í NÓS a chlúdaíonn ceol, scannáin, taisteal, cúrsaí reatha, dearadh agus gníomhachas. Seoladh an chéad eagrán ar an 17 Márta 2008 (Lá Fhéile Pádraig) le linn Sheachtain na Gaeilge. Foilsítear an iris go dé-mhíosúil agus cuirtear ábhar in airde ar líne go laethúil.

# Stair 

Foilsíodh an iris go míosúil, saor in aisce, ar an idirlíon ar dtús, go dtí gur cuireadh leagan clóite a raibh costas air amach. Tar éis tamaill éiríodh as cló na hirise is foilsíodh í go míosúil, saor in aisce, i bhfoirm PDF agus taobh istigh de Ghaelscéal. Táthar tar éis filleadh ar an leagan clóite anois, agus bíonn an t-eagrán roimhe le fáil ar an suíomh.

# Ábhar 

Is iomaí ábhar a scríobhann na hiriseoirí faoi, mar shampla cúrsaí reatha, gnéas, ceol, scannáin agus taisteal. Ba é Tomaí Ó Conghaile, iar-leaseagarthóir le Lá Nua agus láithreoir le BBC Raidió Uladh, a bhunaigh NÓS agus bhí sé ina eagarthóir ar an iris ar feadh deich mbliana. Ar an 1 Feabhra 2018, ghlac Maitiú Ó Coimín ról an eagarthóra. 

# Teanga 

Is i nGaeilge na hÉireann (agus uaireanta i nGaeilge na hAlban) a scríobhann iriseoirí NÓS ach i mblianta tosaigh na hirise bhíodh alt amháin fánach Béarla ann a dhéanann spochadh as an tslí a mbíonn ailt fhánacha Ghaeilge i roinnt de na nuachtáin Bhéarla.

# Naisc sheachtracha 

Suíomh oifigiúil - nos.ie

# Tagairtí 

