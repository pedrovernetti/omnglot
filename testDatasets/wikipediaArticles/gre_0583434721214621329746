
## Γεώργιος Παπαστεφάνου

Ο Γεώργιος Παπαστεφάνου ήταν Έλληνας μακεδονομάχος, οπλαρχηγός από το Κωστενέτσι (σήμερα Ιεροπηγή) του καζά Καστοριάς.

# Βιογραφικά στοιχεία 

Γεννήθηκε στα μέσα του 19ου αιώνα στο Κωστενέτσι (Ιεροπηγή) Καστοριάς. Ανέπτυξε ένοπλη δράση από πολύ νωρίς εναντίον των Βουλγάρων κομιτατζήδων, συγκροτώντας σώμα στην περιοχή της γενέτειράς του. Στη συνέχεια, το σώμα του έδρασε νοτιότερα, στην περιοχή των Καστανοχωρίων, όπου η έντονη Βουλγαρική ένοπλη δράση είχε αποδυναμώσει σημαντικά τους Ελληνικούς πληθυσμούς. Συνεργάστηκε με τον Γεώργιο Τσόντο κατά τη σύντομη παραμονή του τελευταίου στα Καστανοχώρια.

# Αναφορές 

«Ημερολόγιο Βάρδα 1904-1907», επιμέλεια Γ. Πετσίβα, τόμος Β΄, σελ. 23
Ιωάννης Σ. Κολιόπουλος (επιστημονική επιμέλεια), Αφανείς, γηγενείς Μακεδονομάχοι, Εταιρεία Μακεδονικών Σπουδών, University Studio Press, Θεσσαλονίκη, 2008, σ. 77
