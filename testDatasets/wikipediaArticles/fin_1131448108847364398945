
## Lancia Y10

Lancia Y10 on Lancian vuosina 1985–1995 valmistama A-segmentin automalli, joka korvasi Lancia A112:n. Sitä myytiin joillain markkinoilla nimellä Autobianchi Y10. Mallin seuraajaksi tuli Lancia Y.
Lancia Y10 esiteltiin Geneven autonäyttelyssä keväällä 1985. Se oli ensimmäinen malli, jossa käytettiin 1,0-litraista (45 hv) FIRE-moottoria. Saatavana oli myös brasilialaisvalmisteinen 1,0-litrainen vapaasti hengittävänä (55 hv) tai turboahdettuna (85 hv) versiona. Kolmiovisen auton ilmanvastuskerroin oli hyvä 0,31. Varustelutaso oli Y10:ssä korkea. Siihen oli saatava esimerkiksi ilmastointi, sähköikkunat ja keskuslukitus. Takaluukun kansi oli aina maalattu mustaksi auton ulkoväristä riippumatta.

Torinon autonäyttelyssä 1986 esiteltiin nelivetoinen Y10 4WD, jonka moottorina oli FIRE 50-hevosvoimaisena.Moottorivalikoimaa laajennettiin vuonna 1989 1,1-litraisella (57 hv) FIRE:llä sekä monipistesuihkutteisella 1,3-litraisella (78 hv). Jälkimmäinen oli uudessa GTie-mallissa, joka korvasi turbon. Saataville tuli lisäksi portaaton CVT-automaattivaihteisto.

Vuonna 1992 malli koki kasvojenkohotuksen, jossa se sai uudet sivupeilit, takavalot ja etusäleikön. Sisällä kojelauta oli uudistettu täysin. 1,0-litrainen FIRE poistui mallistosta. 

# Lähteet 

# Aiheesta muualla 

 Kuvia tai muita tiedostoja aiheesta Lancia Y10 Wikimedia Commonsissa
