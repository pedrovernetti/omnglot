
## Πανεπιστήμιο της Μπολόνια

Το Πανεπιστήμιο της Μπολόνια (λατινικά / ιταλικά: Alma Mater Studiorum - Università di Bologna, UNIBO) είναι το παλαιότερο σε λειτουργία πανεπιστήμιο του κόσμου και το δεύτερο μεγαλύτερο πανεπιστήμιο στην Ιταλία. 
Ήταν πιθανότατα το πρώτο πανεπιστήμιο που ιδρύθηκε στο δυτικό κόσμο. Το πανεπιστήμιο της Μπολόνια αναφερόταν σε πηγές σύγχρονες του Αυτοκράτορα της Αγίας Ρωμαϊκής Αυτοκρατορίας, Φρειδερίκου Α΄ Μπαρμπαρόσα, ότι ιδρύθηκε το 1158. Κατά τον 19o αιώνα, όμως, μια επιτροπή ιστορικών με επικεφαλής τον Ιωσήφ Καρντούτσι (Carducci) υπολόγισε την ίδρυση του πανεπιστημίου παλαιότερα, στο 1088, μία χρονολογία που το καθιστά αναμφισβήτητα το μακροβιότερο πανεπιστήμιο στον δυτικό κόσμο. Το Πανεπιστήμιο της Μπολόνια έχει διακριθεί ιδιαίτερα στους τομείς της διδασκαλίας του Κανονικού και του Αστικού Δικαίου και είναι σήμερα ένα από τα σημαντικότερα πανεπιστήμια στην Ευρώπη.

# Τμήματα και σχολές του Πανεπιστημίου 

Εξειδικευμένο Σχολείο Σύγχρονων Γλωσσών για διερμηνείς και μεταφραστές – στο Φορλί
Σχολή Γεωργίας
Τμήμα Αρχιτεκτόνων Aldo Rossi
Σχολή Οικονομίας
Τμήμα των Οικονομικών – στο Ρίμινι
Τμήμα Επιστημών της Εκπαίδευσης
Σχολή Μηχανικών
Τμήμα ΙΙ Μηχανικής – στην Τσεζένα / Φορλί
Σχολή Αθλήσεως και Αθλητικών Επιστημών
Τμήμα ξένων γλωσσών και λογοτεχνίας
Τμήμα Βιομηχανικής Χημείας
Τμήμα Νομικών
Τμήμα Λογοτεχνίας και Φιλοσοφίας
Τμήμα των Μαθηματικών, Φυσικής και Φυσικών Επιστημών
Σχολή Ιατρικής
Τμήμα Φαρμακευτικής
Τμήμα Πολιτικών Επιστημών Roberto Ruffilli
Τμήμα της Διατήρησης της Πολιτιστικής Κληρονομιάς
Τμήμα Ψυχολογίας
Τμήμα Στατιστικής Επιστημών
Τμήμα Κτηνιατρικής

# Σημαντικά πρόσωπα 

# Απόφοιτοι 

Irnerius
Henry of Susa (Hostiensis)
Thomas Becket
Πετράρχης
Λέον Μπαττίστα Αλμπέρτι
Πάπας Αλέξανδρος ΣΤ΄
Τζοβάννι Πίκο ντελλά Μιράντολα
Έρασμος
Άλμπρεχτ Ντύρερ
Nικόλαος Κοπέρνικος
Θεόφραστος Παράκελσος
Πάπας Ιννοκέντιος Θ΄
Ulisse Aldrovandi
Gabriele Paleotti
Πάπας Γρηγόριος ΙΓ΄
Cardinal Alberto Bolognetti
Cardinal Paolo Burali d'Arezzo
Κάρλο Μπορρομέο
Τορκουάτο Τάσσο
Gasparo Tagliacozzi
Πάπας Γρηγόριος ΙΕ΄
Pietro Mengoli
Μαρτσέλο Μαλπίγκι
Κάρλο Γκολντόνι
Λάουρα Μαρία Κατερίνα Μπάσσι
Λάζαρος Σπαλαντζάνι
Λουίτζι Γκαλβάνι
Augusto Righi
Manuel Olivencia,
Giovanni Pascoli
Carlo Severini
Γουλιέλμο Μαρκόνι
Μικελάντζελο Αντονιόνι
Πιερ Πάολο Παζολίνι

# Ευκαιρίες ανταλλαγής 

Το Πανεπιστήμιο της Μπολόνια (Universita di Bologna) μέσω των προγραμμάτων ανταλλαγής και μετακίνησης προσφέρει τη δυνατότητα σε φοιτητές, ερευνητές, διδακτικό προσωπικό, τεχνικό και διοικητικό προσωπικό να μετακινηθούν σε κάποια χώρα του εξωτερικού. Χάρη στην ενεργή συμμετοχή του πανεπιστημίου σε ευρωπαϊκά αλλά και διεθνή προγράμματα συνεργασίας και διμερών συμφωνιών, οι παραπάνω ομάδες μπορούν να φοιτήσουν ή να εργαστούν στα πλέον φημισμένα πανεπιστήμια του κόσμου.
Η μετακίνηση φοιτητών και προσωπικού από και προς το Πανεπιστήμιο της Μπολόνια καθορίζεται από διμερείς συμφωνίες ανάμεσα στα πανεπιστήμια. Οι συμφωνίες αυτές καθορίζουν το επιτρεπόμενο χρονικό διάστημα παραμονής για σπουδές καθώς και επιμέρους θέματα. Ο συνολικός αριθμός των συνεργαζόμενων πανεπιστημίων ξεπερνά τα 1200 παγκοσμίως. Για όλα βέβαια ισχύει η ίδια διαδικασία υποψηφιότητας. Οι περίοδοι δυνατότητας υποβολής αίτησης ξεκινούν την 1η Ιουλίου και την 1η Δεκεμβρίου για το χειμερινό και το εαρινό εξάμηνο αντίστοιχα.
Ακολουθεί μία λίστα με τον αριθμό των συνεργαζόμενων ιδρυμάτων ανά γεωγραφική περιοχή:

Συνολικά 19 ελληνικά πανεπιστήμια και πέντε κυπριακά συνεργάζονται με το Πανεπιστήμιο της Μπολόνια. 
Αρχικά θα πρέπει να διευκρινιστεί ότι το πανεπιστήμιο διαθέτει συνολικά 5 παραρτήματα: στη Μπολόνια, στη Τσεζένα, στο Ρίμινι, στη Ραβένα και στο Φορλί. Το κάθε παράρτημα συστεγάζει διαφορετικές σχολές (συνολικά 11) και διαφορετικά τμήματα (32) όπου θα φοιτήσουν οι εισερχόμενοι φοιτητές ανάλογα με το γνωστικό αντικείμενο των σπουδών τους . 
Το πιο διαδεδομένο από αυτά τα προγράμματα είναι το Erasmus+ αριθμώντας 793 συνεργαζόμενα πανεπιστήμια στην Ευρωπαϊκή Ένωση (Ε.Ε.) και στις χώρες της Σέγκεν. Κάθε χρόνο το Πανεπιστήμιο της Μπολόνια υποδέχεται πάνω από 2000 εισερχόμενους φοιτητές από άλλες χώρες και μετακινεί πάνω από 2.700 εξερχόμενους φοιτητές. Μέσω αυτού του προγράμματος οι εισερχόμενοι/-ες φοιτητές και φοιτήτριες είναι σε θέση να σπουδάσουν για ένα συγκεκριμένο χρονικό διάστημα στο πανεπιστήμιο παρακολουθώντας κανονικά τα μαθήματα και συμμετέχοντας στις τελικές εξετάσεις. 
Τα μαθήματα που παρέχονται είναι ποικίλα και διανέμονται σε κύκλους σπουδών (προπτυχιακά-μεταπτυχιακά). Οι φοιτητές Erasmus+ μπορούν να επιλέξουν να παρακολουθήσουν/εκπαιδευτούν ανάλογα με το τμήμα, τη γλώσσα και τα προσφερόμενα μαθήματα. Θα πρέπει να τονιστεί ωστόσο ότι έχουν δικαίωμα εγγραφής μόνο στα μαθήματα του Τμήματος-υποδοχής όπου έχουν γίνει δεκτοί, για τα οποία θα υπάρχει αντιστοιχία στο Τμήμα τους. Τα μαθήματα αυτά θα αναγράφονται και στο Learning Agreement το οποίο θα έχει συνταχθεί από το πανεπιστήμιο προέλευσης για την αναγνώριση των σπουδών στο εξωτερικό.
Η ημερομηνία έναρξης των μαθημάτων, αυτή μπορεί να ποικίλει ανά μάθημα. Σε γενικές γραμμές τα μαθήματα ξεκινούν τον Σεπτέμβριο -ή λίγο αργότερα- όμως κάθε μάθημα έχει δικές του ημερομηνίες έναρξης, λήξης και εξέτασης. Είναι πιθανόν το μάθημα να χωρίζεται σε εξάμηνα ή να διαρκεί για όλο το ακαδημαϊκό έτος1. Το ετήσιο ακαδημαϊκό πρόγραμμα του κάθε μαθήματος ανακοινώνεται λίγο πριν την έναρξη του. Οι διδακτικές μονάδες τις ιταλικής τριτοβάθμιας εκπαίδευσης (CFU, Credito Formativo Universitario) αντιστοιχούν στις ευρωπαϊκές διδακτικές μονάδες (ECTS) και υπολογίζονται μετά την επιτυχή εξέταση για κάθε μάθημα. 
Η γλώσσα διδασκαλίας των μαθημάτων αυτή είναι κυρίως η ιταλική. Γενικά δεν υπάρχει συγκεκριμένη απαίτηση ως προς το επίπεδο γνώσης των ιταλικών, εκτός από τα Τμήματα της νοσηλευτικής και της ιατρικής. Ωστόσο ένα ελάχιστο επίπεδο γνώσης Α2 θεωρείται αναγκαίο για την κατανόηση των μαθημάτων. Οι εισερχόμενοι φοιτητές θα λάβουν εργαλεία γλωσσικής υποστήριξης (MOOC) και μπορούν κατά τη διάρκεια των δύο πρώτων εξαμήνων να παρακολουθούν τα δωρεάν μαθήματα ιταλικής γλώσσας που παραδίδονται από το Διδασκαλείο Ιταλικής γλώσσας του πανεπιστημίου. 
Το Πανεπιστήμιο οργανώνει κάθε χρόνο μία εκδήλωση υποδοχής και ενημέρωσης για τους εισαχθέντες φοιτητές ώστε να συντελέσει στην αφομοίωση τους στην πανεπιστημιακή κοινότητα. 
Κάθε μάθημα που διαρκεί ένα ακαδημαϊκό έτος υποδιαιρείται σε επίπεδα που το καθένα αντιστοιχεί σε ένα εξάμηνο. Η τελική βαθμολογία προκύπτει από τον συμψηφισμό των βαθμών στα δύο επίπεδα.
Ακόμα, υπάρχει και η δυνατότητα πρακτικής άσκησης σε συνεργασία με το πανεπιστήμιο και με την επίβλεψη ενός διδάσκοντα. Και σε αυτήν την περίπτωση απαιτείται ένα learning agreement (συμφωνία μάθησης 2) για πρακτική άσκηση που θα συμφωνηθεί από κοινού. 
Τέλος, μέσω της κινητικότητας στο πλαίσιο του προγράμματος καθηγητές από τα συνεργαζόμενα πανεπιστήμια μπορούν να διδάξουν για ένα συγκεκριμένο χρονικό διάστημα στο Πανεπιστήμιο της Μπολόνια.
Επιπλέον, παρέχονται και άλλα ειδικά προγράμματα όπως:

# ERASMUS + ICM (Διεθνής Κινητικότητα) 

Το πρόγραμμα διεθνούς κινητικότητας αφορά προγράμματα ανταλλαγής σε παγκόσμιο επίπεδο και παρέχει τη δυνατότητα ανταλλαγής με χώρες-εταίρους εκτός της ευρωπαϊκής ηπείρου. Το δίκτυο συνεργασίας του καλύπτει όλες τις ηπείρους, από την Κίνα μέχρι τη Βραζιλία και από την Αυστραλία μέχρι τις ΗΠΑ. Κύριοι στόχοι αυτού του προγράμματος είναι η συνεργασία σε διεθνές επίπεδο, η ενίσχυση των δεσμών ανάμεσα στα πανεπιστήμια, η απόκτηση διεθνούς εμπειρίας για τους συμμετέχοντες. 

# Συνεργασία με το Εθνικό Συμβούλιο Κρατικών Υποτροφιών της Βραζιλίας (CONFAP) 

Ένα ειδικό πρόγραμμα για μεταπτυχιακές σπουδές για πολλούς επιστημονικούς κλάδους στη Βραζιλία με στόχο την πρόοδο της τεχνολογικής και επιστημονικής καινοτομίας ανάμεσα στις δύο χώρες.

# Επισκέπτες σπουδαστές 

Προσφέρεται ακόμα η ευκαιρία σε φοιτητές και φοιτήτριες, από χώρες εκτός Ε.Ε. ,του πρώτου καθώς και του δεύτερου κύκλου σπουδών να περάσουν μία περίοδο ως visiting students (επισκέπτες-σπουδαστές) στο Πανεπιστήμιο της Μπολόνια. Απαραίτητη προϋπόθεση είναι μία συστατική επιστολή πρόσκλησης από τον διδάσκοντα του πανεπιστημίου. 

# Προγράμματα για το διοικητικό προσωπικό 

Το Πανεπιστήμιο της Μπολόνια διοργανώνει ετησίως προγράμματα κατάρτισης κι επιμόρφωσης διάρκειας λίγων εβδομάδων που αφορούν το τεχνικό /διοικητικό προσωπικό των συνεργαζόμενων πανεπιστημίων. Έτσι οι συμμετέχοντες θα επωφεληθούν με τη διεύρυνση του επαγγελματικού τους κύκλου, θα αποκομίσουν νέες εμπειρίες και θα έρθουν σε επαφή με καινοτόμες ιδέες.
