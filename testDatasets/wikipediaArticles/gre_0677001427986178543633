
## Αηδάνι

Η ποικιλία σταφυλιού Αηδάνι έχει μεγάλη οικονομική σημασία για τις Κυκλάδες. Το γλεύκος της ποικιλίας αναμιγνύεται με γλεύκος άλλων ποικιλιών (Ασύρτικο, Αθήρι) για τον εμπλουτισμό τους σε άρωμα.

# Προέλευση 

Η ποικιλία είναι ανατολικής προέλευσης, από την περιοχή της Ιωνίας. Πιθανόν είναι η "εδάνη άμπελος" που αναφέρει ο λεξικογράφος Ησύχιος τον 5ο αιώνα μ.Χ.

# Συνώνυμα 

Αηδάνι άσπρο ή Αηδάνι λευκό ή Αδάνι.

# Περιοχές καλλιέργειας 

Καλλιεργείται στις Κυκλάδες, κυρίως στα νησιά Πάρο, Νάξο και Σαντορίνη, αλλά και στην Κρήτη. Σποραδικά καλλιεργείται σε μικρές εκτάσεις και σε άλλες περιοχές της Ελλάδας.

# Παραγωγή 

Οίνος Ο.Π.Α.Π. Σαντορίνη και Επιτραπέζιος οίνος.

# Αμπελογραφικά χαρακτηριστικά 

Είναι φυτό μέτριας ζωηρότητας και παραγωγικότητας. Διαμορφώνεται σε χαμηλά κυπελλοειδή ή σε γραμμοειδή σχήματα (Royat). Παρουσιάζει ευαισθησία στο ωίδιο και τον περονόσπορο.
