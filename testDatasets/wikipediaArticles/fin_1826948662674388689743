
## Nicholas Jensen

Nicholas B. Jensen (s. 8. huhtikuuta 1989 Kööpenhamina, Tanska) on tanskalainen jääkiekkoilija, joka edustaa kotimaansa pääsarjassa Metal Ligaenissa pelaavaa Esbjerg Energya. Jensen pystyy pelaamaan sekä puolustajana että hyökkääjänä.

# Ura 

# Seuraura 

Kööpenhaminassa, Tanskassa syntynyt Jensen pelasi juniori-ikäisenä Ruotsissa, jossa hän edusti kaudella 2005-2006 Rögle BK:n alle 18-vuotiaiden sekä alle 20-vuotiaiden joukkueita. Hän pelasi Superelitissä Röglen paidassa 35 ottelua, joissa teki kaksi maalia ja sai kaksi syöttöpistettä. Lisäksi hänelle kertyi 56 rangaistusminuuttia.Kaudeksi 2006-2007 Jensen siirtyi toiseen ruotsalaisseuraan Linköpings HC:hen, jossa pelasi myös suurimman osan kaudesta Superelitissä, mutta edusti myös alle 18-vuotiaiden joukkuetta kuudessa ottelussa. Alle 20-vuotiaita hän edusti 35 pelissä, joissa teki neljä maalia ja kolme syöttöpistettä. Lisäksi hän pelasi pudotuspeleissä viisi ottelua ilman tehopisteitä. Jensen jatkoi Linköpingsissä vielä seuraavalla kaudella pelaten 41 ottelua ja tehden niissä 12 maalia sekä yhteensä 22 tehopistettä. Lisäksi hän pelasi jälleen viisi puoduspeliottelua, joissa teki kolme tehopistettä.Kauden 2007-2008 jälkeen Jensen jätti Linköpingsin ja Ruotsin taakseen siirtyessään Yhdysvalloissa pelattavaan junioriliiga North American Hockey Leagueen Bismarck Bobcatsin joukkueeseen. Hän pelasi Bobcatsissa kaksi kautta tehden 92 pelaamassaan ottelussa 24 maalia ja yhteensä 73 tehopistettä. Jensen pääsi myös pelaamaan pudotuspelejä 23 ottelun verran. Bobcatsista hän siirtyi kauden 2009-2010 jälkeen neljäksi vuodeksi pelaamaan Plattsburghiin yliopistosarja NCAA:n kolmanteen divisioonaan. Hän pelasi Plattsburghissa 95 ottelua. Niissä syntyi 26 maalia sekä 42 syöttöpistettä eli yhteensä 68 tehopistettä.Neljän yliopistossa pelatun amatöörivuoden jälkeen Jensen palasi Eurooppaan kotimaahansa, jossa siirtyi pääsarjajoukkue Aalborg Piratesiin. Ensimmäisellä ammattilaiskaudellaan Jensen pelasi Piratesissa 36 ottelua, joissa teki neljä maalia ja 16 tehopistettä. Rangaistusminuutteja hänelle kertyi 73. Lisäksi hän pääsi pelaamaan joukkueen kanssa viidessä pudotuspeliottelussa, joissa sai tilastoihinsa yhden syöttöpisteen. Kauden päätteeksi hän edusti Tanskan maajoukkuetta maailmanmestaruuskilpailuissa.Seuraavaksi kaudeksi Jensen vaihtoi joukkuetta siirtyessään edustamaan Esbjerg Energyä.

# Maajoukkueura 

Jensen edusti Tanskan alle 18-vuotiaiden maajoukkuetta vuosina 2006 ja 2007, jolloin se pelasi alle 18-vuotiaiden maailmanmestaruuskilpailujen 1. divisioonassa. Vuoden 2007 turnauksessa Tanska nousi seuraavaksi vuodeksi takaisin pääsarjaan. Jensen pelasi turnauksissa yhteensä kymmenen ottelua, joissa teki viisi maalia sekä kolme syöttöpistettä ja keräsi 20 rangaistusminuuttia.Pelattuaan kahtena edellisvuotena alle 18-vuotiaissa, Jensen edusti vuonna 2008 Tanskan alle 20-vuotiaiden maajoukkuetta maailmanmestaruuskilpailuissa. Hän pelasi neljä ottelua ilman tehopisteitä ja istui kaksi kahden minuutin rangaistusta. Tanska tippui kisojuen päätteeksi seuraavan vuoden maailmanmestaruuskilpailujen 1. divisioonaan. Jensen edusti Tanskaa myös 1. divisioonassa seuraavana vuonna, jolloin teki joukkueen paidassa pelaamissaan viidessä ottelussa kaksi syöttöpistettä sekä istui jäähyllä yhteensä 16 rangaistusminuutin ajan.Jensen edusti Tanskan maajoukkuetta vuonna 2015 pelatuissa maailmanmestaruuskilpailuissa. Hän teki turnauksessa pelaamissaan neljässä ottelussa yhden maalin sekä istui yhden kahden minuutin rangaistuksen.

# Tilastot 

# Lähteet 

Nicholas Jensen Eurohockey-sivustolla (englanniksi)
Nicholas Jensen Elite Prospects -verkkosivustolla (englanniksi)

# Viitteet 

