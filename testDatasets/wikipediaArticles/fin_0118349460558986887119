
## Liesjärvi (Keuruu)

Keuruu, aikaisemmin Keuru (ruots. Keuru) on Suomen kaupunki, joka sijaitsee Keski-Suomen maakunnassa 60 kilometriä Jyväskylästä länteen. Kaupungissa asuu noin 9 700 henkeä, minkä lisäksi Keuruulla on runsaasti loma-asutusta.

# Maantiede ja luonto 

Keuruun naapurikunnat ovat Jämsä, Multia, Mänttä-Vilppula, Petäjävesi, Virrat ja Ähtäri. Naapurikunnista Ähtäri kuuluu Etelä-Pohjanmaahan, Virrat ja Mänttä-Vilppula Pirkanmaahan ja muut Keski-Suomeen.
Valtatie 23 halkaisee itä–länsi-suunnassa kaupungin, etelästä tulee kantatie 58. Haapamäki on rautateiden risteysasema: rautatie Haapamäeltä Jyväskylään kulkee Keuruun keskustan halki.
Keuruu on maastoltaan mäkinen ja metsäinen kunta, jonka luonnossa heijastuu Suomenselän läsnäolo. Keuruulla on paljon järviä ja myös soita. Keuruun kirkonkyläkin sijaitsee vesistön äärellä. Keuruun pinta-alasta vettä on hieman yli kymmenesosa. Suurin järvi on Keurusselkä ja siihen kuuluva Ukonselkä. 
Keuruun alueella on kokonaan tai osittain yhdeksän Natura-kohdetta: Hirvijärvi, Huhkojärven pitkä ja kapea rotkojärvi, Pihlajavesi ja yläjuoksun pienvedet, saukon ja taimenen suosima Pihlajaveden reitti, Raiskin metsät, Siipikangas, Tuomistonjoki, Vesilahdensuo - Kurkisuo ja Syrjäharju.

# Keuruun keskustaajaman osat 

Loila, Suojärvi, Suolahti, Kurkiniemi, Ketvelniemi, Kivelä, Keuruunkylä, Pappilanniemi, Nyyssänniemi, Otava, Mustasaari, Melonsaari

# Kylät 

Etelä-Keuruu, Haapamäki, Jukojärvi, Liesjärvi, Pihlajavesi, Valkealahti, Ampiala, Karimo, Kivijärvi, Lavikko, Riiho, Lihjamo, Kaleton

# Historia 

Keuruun pitäjä perustettiin vuonna 1652. Tätä aikaisemmin se oli Ruoveden kappeliseurakunta nimellä Lapinsalmi vuodesta 1628. Sittemmin Multia ja Pihlajavesi erosivat Keuruusta, mutta Pihlajavesi liittyi takaisin Keuruuseen vuonna 1969. Keuruusta suunniteltiin 1970-luvulla kauppalaa, mutta tämä ei toteutunut. Sen sijaan Keuruusta tuli kaupunki vuonna 1986.Keuruulla sijaitsi vuodesta 1967 alkaen Puolustusvoimiin kuulunut Pioneerirykmentti. Se koulutti vuosittain noin tuhat pioneeri- ja suojelualan varusmiestä. Kaikkiaan se ehti kouluttaa kaikkiaan noin 50 000 varusmiestä. Palkattua henkilöstöä rykmentissä oli 250. Pioneerirykmentti lopetettiin loppuvuonna 2014, ja viimeiset alokkaat astuivat palvelukseen tammikuussa 2014. 

# Toimijoita ja yrityksiä Keuruulla 

Pohjoisjärven rannalla Keuruulla sijaitsee helluntaiherätyksen Iso Kirja -opisto, jossa järjestetään joka vuosi juhannuskonferenssi. Kustannusalalta Otavan kirjapaino ja Kirjavälityksen keskusvarasto sijaitsevat Keuruulla. HT Laser Oy:n kotipaikka on Keuruu.
Vuonna 2016 eniten yhteisöveroa maksoivat Suomen Vesileikkaus Oy, Finn-Nauha Oy ja Keuruun Megamarket Oy.

# Väestönkehitys 

Seuraavassa kuvaajassa on esitetty kaupungin väestönkehitys viiden vuoden välein vuodesta 1980 lähtien. Käytetty aluejako on 1.1.2013 tilanteen mukainen.

# Taajamat 

Vuoden 2017 lopussa Keuruulla oli 9 919 asukasta, joista 6 924 asui taajamissa, 2 934 haja-asutusalueilla ja 61 asukkaan asuinpaikan koordinaatit eivät olleet tiedossa. Taajama-aste lasketaan niistä asukkaista, joiden asuinpaikan koordinaatit ovat tiedossa; Keuruun taajama-aste on 70,2 %. Keuruun taajamaväestö jakautuu kahden eri taajaman kesken:
Kaupungin keskustaajama on lihavoitu.

# Seurakunnat 

Vuoden 2018 aluejaon mukaan Keuruulla on seuraavat Suomen evankelis-luterilaisen kirkon seurakunnat:
Keuruun seurakunta
Pihlajaveden kappeliseurakuntaSuomen ortodoksisen kirkon seurakunnista Keuruun alueella toimii Jyväskylän ortodoksinen seurakunta.

# Entiset seurakunnat 

Seuraavassa luettelossa on mainittu historiallisella ajalla lakkautetut seurakunnat Keuruun kaupungin nykyisellä alueella.
Pihlajaveden seurakunta (liitetty Keuruun seurakuntaan 1995)

# Nähtävyydet ja tapahtumat 

Keuruun vanha kirkko on yhä käytössä oleva 1700-luvulla rakennettu puukirkko. Jokakesäiset Keuruun Markkinat ovat suosittu kesätapahtuma. Esiintyjinä on vuosien varrella nähty mm. Matti Nykänen ja Danny. Jokakesäinen helluntailaisten Juhannuskonferenssi Isossa Kirjassa kokoaa yhteen kristittyjä ympäri Suomea ja maailmaa. Elias Lönnrot -siipirataslaivan kotisatama on Keuruulla. Tiedetila on Keuruulla oleva entiselle Karimon koululle perustettu pysyvä näyttelytila, jossa esitellään pääasiassa nuorille tekniikkaa.
Camping Nyyssänniemi sijaitsee Keurusselän rannalla, noin 3,5 km Keuruun keskustasta. Leirintäalueen vieressä on Nyyssänniemen asuinalue. Nyyssänniemen leirintäalueelta saa kalastusluvat Keurusselälle ja Virtalan- ja Palsankoskelle. Nyyssännimessä on nykyään minigolfrata ja frisbeegolfrata. Camping Nyyssänniemen lähellä on myös asuinalue. Jossa on leikkipuisto ja jalkapallokenttä. Nyyssänniemessä sijaitsee myös 1700-luvulla rakennettu Liukon pirtti, joka toimii myös vastaanottorakennuksena sekä kahvilana. 
Vuonna 2017 Keuruulla lanseerattiin keuruulaisten yrittäjien ja kaupungin kanssa oma GoKeuruu -mobiilisovellus, joka auttaa sekä paikkakuntalaisia, että matkailijoita tutustumaan Keuruun tarjontaan.lähde?

# Ruokakulttuuri 

Keuruun pitäjäruoiksi nimettiin 1980-luvulla puukaukalossa paistettu kouruliha, perunalaatikko ja varituinen eli varilimppu.

# Urheilu 

Jääkiekkojoukkue KeuPa HT on nostanut 2010-luvulla paikkakunnan profiilia urheilumaailmassalähde?.

# Tunnettuja keuruulaisia 

Toivo Haapala, helluntaiherätyksen vaikuttaja
Herpmanin veljekset Gabriel, Johan ja Gustaf Herpman, sissipäälliköitä isovihan aikanaHannele Huovi, Keuruulla asuva lasten- ja nuortenkirjoja kirjoittava, ja muun muassa Pro Finlandia -mitalin saanut kirjailija (s. 1949)
Katja Joutsijoki, näyttelijä (s. 1971)
Matti Kassila, Keuruulla syntynyt kuuluisa elokuvaohjaaja (1924–2018)
Juha Kukkamo, juoksija (s. 1976)Mirjami Kuosmanen, näyttelijä (1915–1963)
Risto Köykkä, runoilija
Waltteri Lehtonen, jääkiekkoilija (s. 1993)
Joni Lius, jääkiekkoilija (s.1971)
Tapio Niemelä, muusikko
Kirsi Neuvonen, taidegraafikko (s. 1960)
Anssi Nykänen, rumpali (s. 1965)
Lauri Oinonen, poliitikko (s. 1947)
Onni Oja, taiteilija, professori (1909–2004)
Olli Palola, jääkiekkoilija, (s. 1988)
Raimo Peltonen, kaksinkertainen paralympiamitalisti (hopea ja pronssi)
Olavi Päivänsalo, poliitikko
Maria Raunio, kansanedustaja (1872–1911)
Jukka Rautakorpi, jääkiekkovalmentaja (s. 1963)
Miisa Rotola-Pukkila, videobloginpitäjä
Matias Saxberg, lukkari ja murhamies
Kalevi Sorsa, Keuruulla syntynyt poliitikko (1930–2004)
Risto Sulkava, Suomen luonnonsuojeluliiton puheenjohtaja 2008- (s. 1966)
Tomi Tukiainen, rallikuski (s. 1972)
Einari Vuorela, kirjailija (1889–1972)
Salla Sipponen, kiekonheittäjä (s. 1995)

# Fiktiivisiä keuruulaisia 

Kerttu ja Olli Santanen sekä heidän koiransa Vikki Nuukarilan tilalta, hahmot sarjassa The Joulukalenteri

# Kuvia 

 
 
 

# Katso myös 

Luettelo Keuruun julkisista taideteoksista ja muistomerkeistä

# Lähteet 

# Aiheesta muualla 

Keuruun kaupungin kotisivut
Tilastokeskus – Keuruun avainluvut
www.nyyssanniemi.fi Nyyssänniemen kotisivut
