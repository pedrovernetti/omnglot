
## La Flèche Wallonne 2009

La Flèche Wallonne on Belgiassa huhtikuussa järjestettävä pyöräilykilpailu. Kilpailu järjestetään yleensä viikon välein ajettavien Amstel Gold Racen ja Liège-Bastogne-Liège-kilpailun välissä. Kilpailun nimi tarkoittaa suomeksi Wallonian nuolta. Kilpailu järjestettiin ensimmäisen kerran vuonna 1936 ja se kuului vuosina 2005–2007 UCI ProTouriin, 2008 ja 2009 UCI Europe Touriin sekä vuodesta 2010 lähtien UCI World Tour -sarjaan. Kilpailun on voittanut useimmin Alejandro Valverde, viisi kertaa.
Aikanaan La Flèche Wallonne ja Liège-Bastogne-Liège järjestettiin peräkkäisinä päivinä ja tuolloin yhteistapahtumaa nimitettiin Ardennien viikonlopuksi (molempien kilpailujen järjestäjänä toimii ranskalainen Amaury Sport Organisation). Vain seitsemän ajajaa on pystynyt voittamaan molemmat kilpailut samaa vuonna: Ferdi Kübler teki sen kahdesti vuosina 1951 ja 1952, Stan Ockers vuonna 1955, Eddy Merckx vuonna 1972, Moreno Argentin vuonna 1991, Davide Rebellin vuonna 2004, Alejandro Valverde vuosina 2006, 2015 ja 2017 sekä Philippe Gilbert vuonna 2011.

# Historia 

La Flèche Wallone perustettiin alun perin lisäämään belgialaisen Les Sports -sanomalehden myyntiä 1930-luvulla. Ensimmäisen kerran kilpailu järjestettiin vuonna 1936 ja vaikka se ei ehkä olekaan yhtä kuuluisa kuin toiset pyöräilyn klassikot, on se kuitenkin varsin arvostettu.
Kuten monien pyöräilykilpailujen, myös La Flèche Wallonen reitti on muuttunut vuosien varrella huomattavasti. Ensimmäisillä kerroilla reitti kulki Tournaista Liègeen ja reitin pituus vaihteli 236 km ja 300 km välillä. Vuonna 1939 lähtöpaikka siirrettiin Monsiin. Vuosina 1948—1959 lähtöpaikkana oli Charleroi. Vuodesta 1960 kilpailu ajettiin päinvastaiseen suuntaan alkaen Liègestä ja päättyen Charleroi'an (tai vuodesta 1965 Marcinelleen). Joinakin vuosina kilpailun lähtö- ja maalipaikka ovat olleet samassa kaupungissa: Verviers vuosina 1974—1978 ja Huy vuosina 1983—1985.
Nykyään 199,5 km:n mittainen reitti alkaa Charleroista ja kulkee kohti itää Huy'n kaupunkiin, jossa kilpailijat ajavat kolme kierrosta vaativalla radalla. Kilpailu päättyy Mur de Huyn nousuun, jossa on useita yli 15 % jyrkkiä osuuksia.

# Voittajat 

# Naisten La Flèche Wallonne 

Vuodesta 1998 lähtien on järjestetty myös naisten kilpailu. Kilpailu ajetaan samalla reitillä, mutta naiset ajavat lopussa kolmen kierroksen sijasta vain kaksi. Suomen Pia Sundstedt on sijoittunut kilpailussa toiseksi vuosina 1998 ja 2000.

# Lähteet 

Miesten tulokset Memoire du Cyclisme -tietokannassa (ranskaksi)
Naisten tulokset Memoire du Cyclisme -tietokannassa (ranskaksi)
Miesten tulokset Pro Cycling Stats -sivustolla (englanniksi)
Naisten tulokset Pro Cycling Stats -sivustolla (englanniksi)

# Viitteet 

