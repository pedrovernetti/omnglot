
## Μίννι Μάους

Η Μίννι Μάους είναι χαρακτήρας της Ντίσνεϋ. Έχει μορφή ποντικιού και ζει στην φανταστική πόλη Μίκυ Σίτυ. Το πρώτο αποκλειστικά περιοδικό που αφορούσε αυτή, δηλαδή είχε ιστορίες με πρωταγωνίστρια αυτή κυκλοφόρησε στην Ιταλία τον Ιούνιο του 1993 και είχε τίτλο Minni & Company, ενώ στην Ελλάδα κυκλοφόρησε το 1995. Το 1930, το πρώτο σάουντρακ της Ντίσνεϋ ήταν ένα τραγούδι αφιερωμένο σε αυτήν.

# Ιστορία 

«Το στόμα της πρέπει να είναι πολύ μικρότερο από του Μίκυ και οι εκφράσεις της λιγότερο υπερβολικές από τις δικές του. Τα μάτια και τα βλέφαρα της να τονίζουν τη θηλυκότητα της...». Οι οδηγίες, τις οποίες έδινε ο Ντίσνεϊ στους νέους συνεργάτες του για να σχεδιάσουν σωστά τη Μίννι, ήταν πάρα πολύ ακριβείς. Στην ίδια τη φιγούρα, στην κοντή φουστίτσα ο Ουόλτ και ο παλιός του φίλος Ουμπ Άιβερκς αφιέρωσαν το 1928 πολλούς μήνες εργασίας, δουλεύοντας μέσα σε απόλυτη μυστικότητα, ώστε να μην τους προλάβει κανείς άλλος και τους κλέψει την ιδέα αυτού του νέου ζευγαριού ποντικιών. Γιατί όσο μικρή και αστεία κι αν ήταν η Μίννι, έπρεπε να είναι ταυτόχρονα γεμάτη ανέμελη θηλυκότητα, ώστε να αρέσει κυρίως στις γυναίκες, για τις οποίες ο Ντίσνεϊ έτρεφε μεγάλη εκτίμηση.
Ένα από τα μυστικά της επιτυχίας της Μίννι ήταν πάντα η ικανότητα της να εξελίσσεται σχεδιαστικά, ανάλογα με τις τάσεις της εποχής. Επί σχεδόν μισό αιώνα, θεματοφύλακας αυτού του μυστικού ήταν ένας εξαίρετος σχεδιαστής που γεννήθηκε το 1905 στο Κάισβιλ της Γιούτα, ο Φλόιντ Γκότφρεντσον. Στα 24 του χρόνια προσλήφθηκε από τον Ντίσνεϊ , ο οποίος το 1930 του ανέθεσε προσωρινά το καθήκον να σχεδιάσει τα κόμικ του Μίκυ. Η «προσωρινή» εργασία κράτησε περίπου σαράντα πέντε χρόνια, στη διάρκεια των οποίων ο Γκότφρεντσον προσάρμοζε τη γραφίστικη μορφή του Μίκυ και της Μίννι, προσδίδοντας τους ιδιαίτερο στιλ και χαρακτήρα, βάσει των οδηγιών που λάμβανε από τους σχεδιαστές, οι οποίοι έκαναν το ίδιο για τη μεγάλη οθόνη.

# Το ντεμπούτο και ο αρραβωνιαστικός της 

Η πρώτη συνάντηση της Μίννι με το κοινό έγινε την ίδια μέρα που έκανε το ντεμπούτο του ο Μίκυ Μάους, ο αρραβωνιαστικός της: στις 18 Νοεμβρίου 1928. Πράγματι, τόσο στη θρυλική πρώτη ταινία, το Steamboat Willie, όσο και στις ταινίες Plane Crazy και Gallopin' Gaucho, που είχαν γυριστεί νωρίτερα αλλά διανεμήθηκαν αργότερα, η Μίννι βρισκόταν ήδη στο πλευρό του Μίκυ. Στη συνέχεια συμμετείχε σε άλλες 72 ταινίες μικρού μήκους στον κινηματογράφο, αλλά και στις κόμικ εκδοχές ταινιών με πρώτη και καλύτερη την Καζαμπλάνκα.

# Στενοί συγγενείς 

Μπαμπάς: Pa Markus Mouse
Μαμά: Maw Mouse
Παππούς: Marshal Mouse
Γιαγιά: Matilda Mouse
Θείες: Jane Torple, Marissa, Matilda, Millicent, Topicchia
Θείοι: Abner, Milton, Μόρτιμερ
Προ-θείος: Jean François Le Rat
Ανιψιές: Melody, Dolly, Polly, Molly, Pammy, Tammy, Millie, Tiny, Lily

# Ονόματα της Μίννι ανά τον κόσμο 

 Γερμανία: Μίννι Μάους
 Ελλάδα: Μίννι Μάους
 ΗΠΑ: Μίννι Μάους
 Ισπανία: Μίννι
 Ινδονησία: Μίννι
 Ιταλία: Μίννι (παλαιότερα Τοπολίνα)
 Κροατία: Μίννι
 Νορβηγία: Μίννι Μους
 Ουγγαρία: Μίννι
 Πολωνία: Μίσζκα Μίννι
 Πορτογαλία: Μίννι
 Σερβία: Μίννι
 Σουηδία: Μίμι Πιγκ
 Φινλανδία: Μίννι Χίιρι

# Δείτε επίσης 

Μίκυ Μάους
Γκούφυ
Σούπερ Γκούφυ
Ντόναλντ Ντακ
Νταίζυ Ντακ
Μάτζικα Ντε Σπελ

# Παραπομπές 

# Εξωτερικοί σύνδεσμοι 

Μίννι Μάους στη Βάση δεδομένων INDUCKS
