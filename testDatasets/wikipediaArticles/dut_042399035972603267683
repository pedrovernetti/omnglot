
## Hoogheemraadschap van Schieland

Het hoogheemraadschap van Schieland en de Krimpenerwaard is op 1 januari 2005 ontstaan uit een fusie tussen het hoogheemraadschap van Schieland, het hoogheemraadschap van de Krimpenerwaard en een deel van het Zuiveringschap Hollandse Eilanden en Waarden en is gevestigd in Rotterdam. Het beheersgebied van Schieland en de Krimpenerwaard ligt globaal gezien tussen Rotterdam, Schoonhoven en Zoetermeer en herbergt een combinatie van stedelijk en landelijk gebied. Het gebied kenmerkt zich door de aanwezigheid van veel polders.

# Statistieken 

Kenmerken van het gebied:

Grootte: 35.571 ha;
Inwoners: 603.260, verdeeld over 9 gemeenten (waarvan 6 gedeeltelijk);
Aantal bedrijven: 17.600;
Primaire waterkeringen: 71 km;
Secundaire waterkeringen: 11 km;
Voorliggende waterkeringen: 10 km;
Regionale keringen: 249 km;
Hoofdwatergangen: 832 km;
Boezemwatergangen: 103 km;
Gemalen: 95;
Afvalwaterzuiveringinstallaties: 9;
Wegen: 131 km (alleen in de Krimpenerwaard);
Fietspaden: 40 km (alleen in de Krimpenerwaard).De historische archieven hebben dan ook betrekking op die voormalige waterschappen. Het hoogheemraadschap van Schieland werd in de 13e eeuw opgericht. In de loop der eeuwen zijn echter veel archiefstukken verdwenen. In de inventaris Oud Archief Schieland 1299-1954 en de trefwoordenindex kan men zien welke archiefstukken kunnen worden ingezien in het kantoor (Een overzicht van beide stukken treft u aan op de website van het waterschap). Er zijn ook polderarchieven van de polders Zestienhoven, Berg en Broek, Prins Alexander, enzovoorts.

# Literatuur 

'Hoge dijken diepe gronden' (ISBN 90-5345-257-5)
'Mensen in een waard vol wind en water' (ISBN 90-6550-837-6).

# Zie ook 

Wapen van Hoogheemraadschap van Schieland en de Krimpenerwaard

# Externe link 

Website van HHSK
