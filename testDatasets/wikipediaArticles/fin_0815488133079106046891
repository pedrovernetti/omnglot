
## Lenita Toivakka

Lenita Anneli Toivakka (s. 28. syyskuuta 1961 Helsinki) on suomalainen kokoomusta edustava poliitikko. Hän on toiminut Stubbin hallituksen ulkomaankauppa- ja eurooppaministerinä kesäkuusta 2014 toukokuuhun 2015 ja Sipilän hallituksen ulkomaankauppa- ja kehitysministerinä toukokuusta 2015 kesäkuuhun 2016.

# Ura 

Toivakka valmistui ylioppilaaksi Töölön yhteiskoulusta vuonna 1980 ja kauppatieteiden maisteriksi Helsingin kauppakorkeakoulusta vuonna 1988. Hän työskenteli Finnairin lentoemäntänä vuosina 1984–1988. Toivakka on toiminut vuosia yrittäjänä ja oli miehensä kanssa Mikkelin K-Citymarketin kauppiaana vuosina 1994–2005.Toivakka on ollut Mikkelin kaupunginvaltuuston jäsen vuodesta 2004. Eduskuntaan hänet valittiin ensimmäisen kerran Etelä-Savon vaalipiiristä vuoden 2007 vaaleissa. Vuoden 2011 vaaleissa hän sai 5 783 ääntä ollen vaalipiirinsä ääniharava.Eduskunnassa Toivakka on ollut jäsen suuressa valiokunnassa ja sen työjaostossa, valtiovarainvaliokunnan maatalous- ja liikennejaostoissa, sosiaali- ja terveysvaliokunnassa ja hallintovaliokunnassa. Lisäksi hän oli Kelan valtuuston jäsen vuosina 2008–2011.Vuosina 2010–2014 Toivakka oli kokoomuksen eduskuntaryhmän ensimmäinen varapuheenjohtaja. Hänet valittiin tehtävään 8. huhtikuuta 2010 Marja Tiuran erottua tehtävästä vaalirahoitus- ja loikkauskohujen seurauksena. Toivakka oli helmikuussa 2010 hävinnyt varapuheenjohtajavaalin Tiuralle arvalla.Toivakka ei jatkanut ministerinä Petteri Orpon noustua kokoomuksen puheenjohtajaksi. Toivakka ei asettunut ehdokkaaksi vuoden 2019 eduskuntavaaleissa.

# Timo Harakan verosuunnittelusyytökset 

Huhtikuussa 2016 kansanedustaja Timo Harakka (sd) väitti eduskunnassa Toivakan olleen osallisena kansainvälisessä verosuunnittelussa Toivakan perheyrityksen perustaessa holding-yhtiön Belgiaan vuonna 2007. Toivakka ei ollut perheyrityksensä operatiivisessa johdossa vaikka olikin yrityksen hallituksessa sen tehdessä päätöksen holding-yhtiön perustamisesta.
Toivakka myös syytti Harakkaa suoraan valehtelusta. Myöhemmin Harakan esitettyä todisteet Toivakan osallisuudesta hän pyysi anteeksi sanojaan, jos oli johtanut eduskuntaa harhaan.
Kokoomuksen puheenjohtaja Alexander Stubb ilmaisi ryhmänsä tukevan Toivakkaa tässä tilanteessa.Seura-lehden mukaan Toivakan ja hänen miehensä Jukka Toivakan yhtiöt eivät joutuisi maksamaan myyntivoittoveroa jos yhtiöiden omistama mikkeliläinen Kauppakeskus Akseli myydään. Toivakan perheen ja sukulaisten yritysten omistaman belgialaisen holding-yhtiön, Vacca-investin kautta kierrätetty myyntivoittotulo olisi Belgian verolakien mukaan ollut verotonta. Suomen lakien mukaan veroa menisi 20 %.

# Yksityiselämä 

Toivakka on ollut vuodesta 1987 naimisissa mikkeliläisen yrittäjä Jukka Toivakan kanssa. Heillä on kolme aikuista tytärtä.

# Lähteet 

# Aiheesta muualla 

 Kuvia tai muita tiedostoja aiheesta Lenita Toivakka Wikimedia CommonsissaLenita Toivakan verkkosivut
Lenita Toivakka Suomen kansanedustajat. Eduskunta.
