
## William Relton

William Relton (Queensbury (West Yorkshire), 1 april 1930) is een Brits componist, dirigent, muziekproducent trompettist en cornettist.

# Levensloop 

Relton kreeg zijn basisopleiding aan de Belle Vue Grammar School te Bradford. Hij werd op 14-jarige leeftijd flügelhoornist en 3 jaar later cornettist bij de The Brighouse and Rastrick Brass Band. Deze brassband werd in 1946 Britse Kampioen. In dit orkest werd hij spoedig solo cornettist. Tijdens de Tweede Wereldoorlog was hij trompettist bij de regionale kapel van de Royal Air Force te Weston-super-Mare. Na de oorlog studeerde hij aan het Saltley Teachers' College te Birmingham, maar op 20-jarige leeftijd werd hij 3e trompettist en solo cornettist bij het City of Birmingham Symphony Orchestra. 
Met een studiebeurs van Birmingham studeerde hij vanaf 1952 aan het Royal College of Music in Londen. Tijdens zijn studie speelde hij trompet in de bekende symfonieorkesten van Londen en in het orkest van Sadler's Wells Opera. Voor een saison speelde hij ook in het orkest van het Royal Opera House, Covent Garden. 
In 1957 werd hij trompettist van het BBC Concert Orchestra en vanaf januari 1960 was hij muziekproducent in de Noordelijke regio van de BBC Manchester. Aldaar kwam hij weer in contact met het grote aantal van brassbands, met lichte muziek en waar hij meewerkte aan de producties van het BBC Northern Orchestra, het Hallé Orchestra en het Royal Liverpool Philharmonic Orchestra. Hij werkte ook in het BBC Light Music Departement in Londen, waar hij het doel had, uitzendingen met brassbands en militaire muziekkorpsen te produceren. Onder andere produceerde hij ook de uitzending Friday Night is Music Night. 
Hij werd dirigent van de Huddersfield Glee and Madrigal Society en in 1967 richtte hij het Northern Manchester Symphony Orchestra op en werd ook dirigent van dit 60 leden tellende studentenorkest. 
In 1970 werd hij orkest-manager van het BBC Symphony Orchestra en in 1975 "General Manager". In deze functie heeft hij samengewerkt met alle grote dirigenten van toen, aangevangen bij Vladimir Asjkenazi en Leonard Bernstein over Pierre Boulez tot Hans Zender en David Zinman. Hij won onder andere Gennadi Rozjdestvenski en Sir John Pritchard als chef-dirigent voor het BBC Symphony Orchestra. Hij was verantwoordelijk voor de concertreizen naar Australië, Volksrepubliek China, Japan en de meeste Europese landen. 
Als hij de BBC verliet werd hij "General Manager" van het Eastern Orchestral Board, waar hij verantwoordelijk was voor de organisatie van de jaarlijks rond 250 concerten van de professionele symfonieorkesten en kamerorkesten in deze regio. 
Halifax
Relton is lid van het bestuur van de Royal Albert Hall en is eveneens lid van het "Panel of Assessors" van het Arts Council of England "Arts for Everyone" Lottery Fund. Verder is hij werkzaam in het bestuur van de Donatella Flick Conductors Competition. 
Als componist schreef hij werken voor brassband. Sinds 1977 is hij een veelgevraagd jurylid bij de nationale en internationale brassband kampioenswedstrijden.

# Composities 

# Werken voor brassband 

1998 East Anglian Watercolours, voor brassband
The Docks
The Broads
Lifeboats
Chevailler D'Honneur, voor brassband
Drawcansir, voor brassband
Four Fors for Brass, voor brassband
Four Impressions, voor brassband
Herewood the Wake, voor brassband
Three Memories, voor brassband
Waltz for Valentina, voor brassband

# Kamermuziek 

Le Cor Vole (The Stolen Horn), voor bariton en piano, op. 8
The Trouble With The Tuba Is?, voor tuba en piano
Trumpetistics, voor trompet en piano

# Bibliografie 

Roy Newsome: The modern brass band: from the 1930s to the new millennium, Ashgate Publishing, Ltd., 2006. 387 p., ISBN 978-0-754-60717-5
Wolfgang Suppan, Armin Suppan: Das Neue Lexikon des Blasmusikwesens, 4. Auflage, Freiburg-Tiengen, Blasmusikverlag Schulz GmbH, 1994, ISBN 3-923058-07-1
David M. Cummings, Dennis K. McIntire: International who's who in music and musician's directory - (in the classical and light classical fields), Twelfth edition 1990/91, Cambridge, England: International Who's Who in Music, 1991. 1096 p., ISBN 0-948875-20-8

# Referenties 

# Externe link 

(en) Biografie
