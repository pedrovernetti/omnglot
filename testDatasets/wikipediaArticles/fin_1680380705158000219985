
## Luontainen kivennäisvesi

Luontainen kivennäisvesi on kivennäisvettä, joka pullotetaan kivennäisvesilähteellä tai sen välittömässä läheisyydessä. Tankkiautolla toiseen paikkaan siirretty luonnonkivennäisvesi muuttuu siirtämisen vuoksi tavallisten kivennäisvesien luokkaan.
Luontainen kivennäisvesi pakataan sellaisenaan mahdollista hiilihapottamista lukuun ottamatta. Näin ollen vichy-vesien tapaan natriumin tai muiden kivennäisten lisääminen luonnonkivennäisveteen ei ole sallittua. Mikäli näin tapahtuu, tulee luonnon kivennäisvedestä tavallista kivennäisvettä.
Koska luontaisen kivennäisveden raakavetenä ei voi käyttää vesijohtovettä, ovat luonnon kivennäisvedet harvinaisempia markkinoilla kuin tavalliset kivennäisvedet. Jotkut luonnon kivennäisvesistä ovat makunsa omaperäisyyden vuoksi arvostettuja kulinaarisia nautintoja.
Suomessa on yksi hyväksytty luontaisen kivennäisveden pullottamo.

# Lähteet 

# Aiheesta muualla 

Luontaisia kivennäisvesiä koskeva EU:n direktiivi, (pdf)
Vellamo-kivennäisvesi
