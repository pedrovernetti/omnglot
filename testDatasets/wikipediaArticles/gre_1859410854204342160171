
## Μάριος Δημητριάδης

Ο Μάριος Δημητριάδης είναι Ελληνοκύπριος πολιτικός. Διετέλεσε Υπουργός Συγκοινωνιών και Έργων και Υπουργός Μεταφορών, Επικοινωνιών και Έργων.

# Βιογραφικά στοιχεία 

Ο Μάριος Δημητριάδης γεννήθηκε στις 27 Αυγούστου 1971 στην Πάφο. Σπούδασε χρηματοοικονομικά στο Πανεπιστήμιο της Ανατολικής Αγγλίας.Την περίοδο 1993-1996 εργάστηκε στον διεθνή οίκο BDO Stoy Hayward στο Λονδίνο ως εκπαιδευόμενος Chartered Accountant. Το 1996 έγινε μέλος του Ινστιτούτου Εγκεκριμένων Λογιστών ICAEW (Chartered Accountant) και μέλος του Συνδέσμου Εγκεκριμένων Λογιστών Κύπρου. Την περίοδο 1996-1998 διετέλεσε επικεφαλής του επαρχιακού γραφείου Πάφου του διεθνούς ελεγκτικού γραφείου Ernst & Young. Το 2000 έγινε μέλος του Ινστιτούτου Εγκεκριμένων Οικονομικών Αναλυτών (Chartered Financial Analyst). Εργάστηκε για 10 χρόνια στη Λαϊκή Τράπεζα. Για 6 χρόνια ήταν διευθυντικό στέλεχος της Τράπεζας Πειραιώς.Είναι νυμφευμένος και έχει δύο παιδιά.

# Πολιτική διαδρομή 

Στις 14 Μαρτίου 2014 διορίστηκε Υπουργός Συγκοινωνιών και Έργων στην Κυβέρνηση Νίκου Αναστασιάδη 2013. Το 2015, κατά τη διάρκεια της θητείας του, το υπουργείο μετονομάστηκε σε Υπουργείο Μεταφορών, Επικοινωνιών και Έργων και ο Μάριος Δημητριάδης ανέλαβε Υπουργός Μεταφορών, Επικοινωνιών και Έργων έως τις 28 Φεβρουαρίου 2018.

# Παραπομπές 

# Πηγές 

«Βιογραφικό σημείωμα». Αρχειοθετήθηκε από το πρωτότυπο στις 27 Αυγούστου 2019. Ανακτήθηκε στις 27 Αυγούστου 2019.
