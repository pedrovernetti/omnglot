
## Φαμπιάν Κοζέρ

Ο Φαμπιάν Κοζέρ (γαλλικά: Fabien Causeur, 16 Ιουνίου 1987) είναι Γάλλος επαγγελματίας καλαθοσφαιριστής και διεθνής με την Εθνική Γαλλίας, που αγωνίζεται στη θέση του shooting guard. Από το 2017, παίζει στη Liga Endesa και στην Ευρωλίγκα για τη Ρεάλ Μαδρίτης. Έχει ύψος 1.96. 
Γεννήθηκε στη Βρέστη, της Γαλλίας, ξεκινώντας να παίζει επαγγελματικά από το 2005, στη γαλλική ομάδα Σαιν Τομάς Μπασκέτ Λε Αβρ. Τη σεζόν 2007-08, η ομάδα του κατάφερε να αγωνιστεί στο Eurocup, της επόμενης σεζόν. Τη σεζόν 2009-10 πήρε μεταγραφή στη γαλλική Σολέ Μπάσκετ, παραμένοντας εκεί έως και το 2012. Την επόμενη σεζόν πήρε μεταγραφή στην Μπασκόνια, όπου παρέμεινε έως και το 2016. Τη σεζόν 2016-17, αγωνίστηκε στην Μπρόζε Μπάμπεργκ, με την οποία κατέκτησε και το πρωτάθλημα Γερμανίας.Από τις 25 Ιουλίου του 2017, ανήκει στη Ρεάλ Μαδρίτης, με την οποία τη σεζόν 2017-18, κατέκτησε την Ευρωλίγκα, και το πρωτάθλημα Ισπανίας.

# Εθνική ομάδα 

Το 2007, ο Κοζέρ, έκανε και το ντεμπούτο του με τη Εθνική Γαλλίας, στο Ευρωπαϊκό πρωτάθλημα καλαθοσφαίρισης νέων ανδρών. Το 2010, έπαιξε και με την Εθνική Γαλλίας ανδρών, αφού συμπεριλήφθηκε στη λίστα της ομάδας, για το Παγκόσμιο Πρωτάθλημα Καλαθοσφαίρισης Ανδρών 2010. Επίσης, έπαιξε και στους Ολυμπιακούς Αγώνες του 2012.

# Παραπομπές 

# Εξωτερικοί σύνδεσμοι 

Fabien Causeur at acb.com (Ισπανικά)
Fabien Causeur at draftexpress.com
Fabien Causeur at eurobasket.com
Fabien Causeur at euroleague.net
Fabien Causeur at fiba.com (game center)
Fabien Causeur at fiba.com (archive)
Φαμπιάν Κοζέρ, επίσημος λογαριασμός στο Twitter.
