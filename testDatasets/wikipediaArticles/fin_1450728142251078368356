
## Petri Viitala

Petri Viitala (s. 13. kesäkuuta 1963 Helsinki) on suomalainen Turussa asuva muusikko, ääniteknikko, valokuvaaja, tapahtumajärjestäjä ja kansalaisaktivisti.

# Ura 

Viitalan soittimia ovat baritoni-, tenori-, altto- ja sopraanosaksofonit. Hän on soittanut saksofonia yhtyeissä Pepe Le Moko, Suurlähettiläät, Nite Time Jumpers, Shitter Limited, Stone Moon Jungle, Nylon 66´ers, Tears Apart, Princes of Nigeria, Tulenvalaja ja Sattalite. Lisäksi hän on säestänyt runoilijoita Säkeet-orkesterin jäsenenä ja toiminut sekä studio- että teatterimuusikkona.
Viitala on toiminut äänisuunnittelijana sekä ääniteknikkona Turun kaupunginteatterissa sekä Linnateatterissa. Hän on tehnyt äänisuunnittelun muun muassa Jouko Turkan Konkurssisirkus-näytelmään. Muita ovat Ray Cooneyn farssi Koukussa, Paljon onnea vaan, Let´s Musical ja Risto Räppääjä ja Nuudelipää.
Petri Viitala on pitänyt kaksi valokuvanäyttelyä, joissa on soinut hänen säveltämänsä tausta-ambienssi: Hylättyjä paikkoja ja ”ALUE”. Hän on ohjannut myös kaksi musiikkivideota.Viitala on Kaupunkifestivaaliyhdistyksen hallituksen jäsenenä ollut järjestämässä Down By The Laituri -festivaalia. Hän on myös järjestänyt Li Anderssonin vaalikampanjoihin tilaisuudet ”LiMepiksi-Runo & Folk” sekä ”festivaaLI”.

# Kansalaisaktivismi 

Viitala on ylläpitänyt sosiaalisessa mediassa vuodesta 2015 lähtien valemedian vastaista 15 000 kannattajan ”Loppu MV-lehdelle”-sivua. Häntä pyydettiin mukaan Kansa raivostui -kirjaan (Sovijärvi/Pajari-Kansa raivostui 2018 s.128) Hän on järjestänyt hyväntekeväisyystilaisuuksia ja esiintynyt niissä.

# Saavutukset ja palkinnot 

Suurlähettiläät - 5 kultalevyä, 1 platinalevy
Suurlähettiläät - Emma-patsas
Turun Kaupungin kulttuurilautakunnan apuraha 10 000 mk (1991)
City-lehti valitsi Viitalan ”kaupungin parhaaksi fiilisfonistiksi” vuonna 1990

# Lähteet 

# Aiheesta muualla 

blogi
portofolio
