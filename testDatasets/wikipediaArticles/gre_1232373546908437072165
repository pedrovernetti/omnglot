
## Μ+Μ

Το Μ+Μ είναι τίτλος ελληνικής κωμικής οικογενειακής σειράς που προβλήθηκε από το MEGA την τηλεοπτική σεζόν 2009-2010. Τη διασκευή του σεναρίου ανέλαβε η Ρένα Ρίγγα, ενώ την σκηνοθεσία ο Ανδρέας Μορφονιός. Η σειρά βασίζεται σε σενάριο από την Αργεντινή με τίτλο B&B που προβλήθηκε στο Telefe το 2008. Η ονομασία της σειράς προκύπτει από τα αρχικά των δύο ηρώων της σειράς, δηλαδή " Μιχάλης+Μαργαρίτα ".Η σειρά αρχικά ήταν να ονομαστεί "Η Πεντάμορφη Και Το Τέρας" όμως τελικά επικράτησε ως ονομασία το "Μ+Μ". 

# Πλοκή 

Η Μαργαρίτα είναι μπαλαρίνα της Λυρικής σκηνής. Ζει μια πειθαρχημένη ζωή, όπως αρμόζει σε μια κλασική καλλιτέχνιδα. Ο άντρας της έχει χαθεί σε ναυάγιο και μεγαλώνει τους δυο γιους της με αυστηρότητα. Μόλις της δόθηκε η ευκαιρία να χορέψει τον πρώτο ρόλο στη «Λίμνη των κύκνων». Αυτή η παράσταση θα καθορίσει το μέλλον της καριέρας της. Ο Μιχάλης είναι μουσικός, ένας ανέμελος ροκάς που ζει μια ζωή χωρίς πρόγραμμα. Η γυναίκα του έχει πεθάνει και του άφησε τρεις κόρες. Ο ίδιος δεν αγχώνεται ιδιαίτερα για αυτό, αλλά οι κόρες του προσπαθούν να βρουν τρόπους να συμμαζέψουν τα ασυμμάζευτα. Η σπιτονοικοκυρά του τον απειλεί με έξωση, γιατί χρωστάει πολλά ενοίκια και δεν μπορεί να τα πληρώσει. Έτσι, αναζητά δουλειά στη Λυρική και πηγαίνει την ώρα που η Μαργαρίτα κάνει την τελική πρόβα για την παράστασή της. Μια σύγκρουση ανάμεσά τους θα καταστρέψει για πάντα τα όνειρά της. Θα αλλάξει, όμως και τη δική του ζωή, αφού την επόμενη μέρα, η μοίρα τον φέρνει να ζήσει ακριβώς δίπλα της. Εκείνη, μόλις συνειδητοποιεί ποιος είναι ο καινούριος της γείτονας, ψάχνει να βρει τρόπο για να απαλλαγεί από αυτόν... 

# Επισκόπηση σειράς 

# Διανομή 

