
## Amhrán na Mara (scannán)

Is scannán beochana é Amhrán na Mara (Béarla: Song of the Sea), a rinne an comhlacht cartúin Cartoon Saloon (lonnaithe i gCill Chainnigh) sa bhliain 2014. Tá an scéal foilsithe mar leabhar freisin.
Tá guthanna Lisa Hannigan, Lucy O'Connell, Fionnula Flanagan, Brendan Gleeson, Pat Shortt, David Rawle, Jon Kenny, Liam Hourican agus Colm Ó Snodaigh le cloisteáil sa scannán. Tá cuid de na haisteoirí céanna le fáil sa leagan Béarla agus Gaeilge, mar shampla na piardaí Brendan Gleeson agus Fionnuala Flanagan.

# An Scéal 

Tá an plota bunaithe ar scéal rúndiamhair na banrónta (selkies), mná a thiontaíonn ina rónta. Tógann an scannán inspioráid ó Bhanrónta miotaseolaíocha bhéaloideas na hÉireann, neacha a chónaíonn mar rónta san fharraige ach mar dhaoine ar thalamh.
Leanann an scéal eachtraí an phríomhcharachtair Saoirse (an leanbh-rón deireanach) agus a deartháir Ben. Téann na gasúir ar thuras iontach isteach i ndomhan draíochta na finscéalaíochta ársa atá ag dul i léig in iarracht filleadh ar a mbaile cois farraige. 
Tugtar le fios ag tús an scannáin gur cailleadh máthair Shaoirse dá droim agus, cé go bhfuil sí sé bliana d’aois, ní labhrann sí focal. Tá sí ina cónaí ar oileán mara lena deartháir agus a hathair, atá i bhfeighil an tí solais. Tagann an tseanmháthair ar cuairt chucu go minic agus bíonn ag tathaint orthu i rith an ama an t-oileán a thréigean agus bualadh fúthu sa gcathair. Nuair atá an bheirt ógánach ar deoraíocht sa gcathair níos faide anonn sa scannán, éalaíonn siad leo agus tugann siad aghaidh ar a bhfód dúchais. Fan na slí bíonn eachtraíocht leis an slua sí, ulchabháin, Macha, Mac Lir agus go leor eile nach iad.

# Aisteoirí 

# Ceol 

Is iad Kíla, in éineacht leis an chumadóir Bruno Coulais, a chum an ceol. I measc na rianta ar an fhuaimrian tá an t-amhrán Gaeilge, Amhrán na Farraige, atá á chanadh ag an amhránaí clúiteach Lisa Hannigan. Tá an t-amhrán Gaeilge seo mar chuid den fhuaimrian sa leagan Béarla.
Tá an fuaimrian foilsithe mar CD agus tá an bheochan le fáil mar DVD freisin.

# Traic Liosta 

"Song of the Sea (casadh ag Lisa Hannigan)" – 2:42
"The Mother's Portrait" – 2:26
"The Sea Scene" – 2:42
"The Song (casadh ag Lisa Hannigan agus Lucy O'Connell)" – 5:16
"The Key in the Sea" – 0:59
"The Derry Tune" – 1:58
"In the Streets" – 1:05
"Dance with the Fish" – 2:05
"The Seals" – 0:45
"Something Is Wrong (casadh ag Lisa Hannigan)" – 2:04
"Run" – 2:31
"Head Credits (performed by Lisa Hannigan)" – 1:44
"Get Away" – 1:18
"Help" – 2:33
"Sadness" – 1:06
"Molly" – 1:05
"I Hate You" – 1:33
"Who Are You" – 1:19
"The Storm" – 1:55
"Katy's Tune" – 3:30
"In the Bus (casadh ag Lisa Hannigan)" – 0:44
"The Thread (casadh ag Lisa Hannigan)" – 2:24
"Amhrán Na Farraige (casadh ag Lisa Hannigan)" – 2:45
"Song of the Sea (Lullaby) (casadh ag Nolwenn Leroy)" – 3:46
"La chanson de la mer (berceuse) (casadh ag Nolwenn Leroy)" – 3:47

# Duaiseanna 

Bhí Amhrán na Mara ainmnithe ar gearrliosta amháin (an catagóir ‘’Scannán Beochana is Fearr’’) do dhuaiseanna na Oscars sa bhliain 2015.

# Tagairtí 

