
## Τάσος Κάκος

Ο Τάσος (Αναστάσιος) Κάκος είναι Έλληνας πρώην διαιτητής ποδοσφαίρου. Γεννήθηκε στις 15 Αυγούστου 1970 στην Κέρκυρα.

# Καριέρα ως αθλητής 

Ξεκίνησε την ενασχόλησή του με τον αθλητισμό, από το τμήμα κωπηλασίας του ΝΑΟ Κέρκυρας από το 1982 μέχρι και το το 1986, κατακτώντας σε αυτό το διάστημα την τρίτη θέση σε Πανελλήνια Διοργάνωση.
Από το 1986 έως το 1987 ασχολήθηκε με τον στίβο και από το 1987 έως το 1997 έπαιξε ποδόσφαιρο στον ΑΟ Κέρκυρα,στην Κασσιώπη και στον Φαίακα.

# Καριέρα ως διαιτητής 

Το καλοκαίρι του 1997 αποφάσισε να σταματήσει το ποδόσφαιρο και να στραφεί στην διαιτησία σφυρίζοντας τα παιχνίδια του τοπικού πρωταθλήματος Κέρκυρας.
Τη σεζόν 2000-2001 ο Κάκος προβιβάζεται στη Δ΄ Εθνική οπού αναδείχτηκε 3ος καλύτερος διαιτητής ανάμεσα σε 180 ρέφερι.
Τη σεζόν 2001-2002 προβιβάστηκε στην Γ΄ Εθνική κατηγορία οπού και αναδείχτηκε 6ος καλύτερος διαιτητής ανάμεσα σε 85. Στην Γ΄ Εθνική έμεινε μέχρι τον Νοέμβριο του 2002. Στην Β΄ Εθνική πήρε την 5η καλύτερη θέση στην αξιολόγηση ενώ την σεζόν 2003-2004 βγήκε 2ος.
Στην Α΄ Εθνική προβιβάστηκε το 2004, ενώ το 2007 έγινε διεθνής από τη FIFA.
Έχει διαιτητεύσει σε τρεις συνεχόμενους τελικούς κυπέλλου Ελλάδας, στο διάστημα 2009-2011 και στον τελικό της σεζόν 2013-2014, το οποίο έμελλε να είναι και το τελευταίο του παιχνίδι, αφού μετά από αυτό ανακοίνωσε την απόσυρσή του από την ενεργό δράση. Έκτοτε, έχει κληθεί να διαιτητεύσει σε αγώνες φιλικούς, φιλανθρωπικού χαρακτήρα.
Από τον Ιανουάριο του 2019 είναι τηλεκριτικός διαιτησίας στην εκπομπή Total Football στο Open TV.

# Παραπομπές 

# Πηγές 

Κάκος Αναστάσιος (Τάσος)
