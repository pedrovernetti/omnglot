
## Ναυτίλος (Σαντορίνης)

Ο Ναυτίλος είναι μικρός ηφαιστειακός θόλος του ηφαιστείου της Σαντορίνης που σχηματίσθηκε κατά την έκρηξη του 1928. Βρίσκεται στην Νέα Καμένη, νότια του θόλου της Δάφνης και ανατολικά του θόλου Γεωργίου. Είχε τυπική μορφή θόλου με διάμετρο βάσης 100-110 μ., διάμετρο κορυφής 65-80μ. και ύψος 10-15 μ. Σήμερα δεν είναι ορατός καθώς έχει καλυφθεί από τις λάβες κατοπινών ηφαιστειακών δραστηριοτήτων.
(Ηφαιστειακός θόλος: Νησίδα που σχηματίζεται εντός του κρατήρα θαλάσσιου ηφαιστείου).
