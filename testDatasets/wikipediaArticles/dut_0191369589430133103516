
## De Vlaren

De Vlaren of Vlaren (Fries: de Flearen of de Vlaeren) is een buurtschap in de Nederlandse gemeente Waadhoeke in de provincie Friesland.
Het ligt ten noordwesten van Lollum en ten zuidwesten van Tzum, waar het formeel onder valt. De bewoning ligt aan de Lollumerweg als cluster van los gelegen boerderijen nabij de Baymerleane. 
In 1511 werd de plaats vermeld als Flaeren, in 1640 als de Flaeren en in 1664 werd het als De Flaeren. Het is overkoepelde naam van een aantal terpen. Twee van werden aangeduid Sikkingaburen en Sidlum. Het is van Sikkengaburen bekend dat men daarmee Klein-Vlaren bedoeld. Van Sidlum wordt om die reden soms aangenomen dat het de terp Groot-Vlaren betreft. Maar een eventuele derde terp wordt niet uitgesloten.
Rond 1700 spreekt men van twee plaatsen, Vlaaren en Klein Vlaaren, in 1852 van Vlaren en Klein Vlaren en in 1883 weer als een plaats, als De Vlaren. De plaatsnaam zou verwijzen naar het feit dat moerassig laag land was, gelijk aan de duiding vledder. Vlaren kwam als duiding vaker voor in Friesland. Zowel de kleine letter de als de hoofdletter De komen voor op kaarten en documenten.
Groot-Vlaren was de grootste en hoogste terp van de plaats. De terp is rond 1875 afgegraven. In deze terp is een hurkgraf gevonden dat dateert uit circa 400 tot 200 voor Christus. Er is eveneens boerderij met de naam Groot-Vlaren in de buurtschap.
