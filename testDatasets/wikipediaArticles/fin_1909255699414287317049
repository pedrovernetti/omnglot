
## Lokki-lava

Lokki-lava on Porin Kirjurinluodossa sijaitseva konserttilava. Se rakennettiin Pori Jazz -festivaalin käyttöön. Nimensä lava on saanut linnun siipiä muistuttavasta kattorakenteestaan. Porilaisen arkkitehti Michael Kuttnerin suunnitteleman lavan vihkiäiset olivat 12.7.1989. . Samalla paikalla oli 70-luvulla rakennettu lava, jossa Jazzjuhlien alkuvuosien konsertit pidettiin.
Lava toimi Pori Jazzin pääesiintymispaikkana aina 2000-luvun alkuun saakka, jonka jälkeen sen korvasi pääareenana vuonna 2001 valmistunut Kirjurinluoto Arena. Lavan yleisöennätys tehtiin vuonna 1998, kun muun muassa Phil Collinsia saapui kuuntelemaan yli 25 000 ihmistä.
Vuonna 2010 Lokki-lava kunnostettiin perusteellisesti. Nykyään lavalla järjestetään useita konserttitapahtumia vuosittain. Sitä käyttävät muun muassa Pori Jazz Kids Festival -lastenmusiikkitapahtuma sekä Porispere -rockfestivaali. Lava toimii myös Jazztapahtuman ns. kakkoslavana.

# Lähteet 

Pori Jazzin historia

# Aiheesta lisää 

Porin Seudun Matkailu Oy
