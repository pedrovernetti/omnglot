
## Frank Ramsey (koripalloilija)

Frank Vernon Ramsey jr. (13. heinäkuuta 1931 Corydon, Kentucky – 8. heinäkuuta 2018 Madisonville, Kentucky) oli yhdysvaltalainen koripalloilija. ”Alkuperäisenä kuudentena pelaajana” tunnettu Ramsey voitti koko NBA-uransa ajan edustamassaan Boston Celticsissä seitsemän NBA:n mestaruutta. Celtics on jäädyttänyt Ramseyn pelinumeron, ja hänet on nimetty Basketball Hall of Fameen. 

# Elämä ja ura 

Ramsey pelasi yliopistokoripalloa vuosina 1950–1954 Kentuckyn yliopiston joukkueessa. Boston Celtics varasi hänet NBA:han viidennellä vuorolla vuoden 1953 varaustilaisuudessa. Ramsey edusti NBA-urallaan ainoastaan Celticsiä, joka hänen aikanaan muodosti yhden sarjan historian suurimmista dynastioista. Ramsey ja Celticsin valmentaja Red Auerbach muodostivat nk. kuudennen pelaajan käsitteen, kun muun muassa Bob Cousyn ja Bill Russellin tähdittämässä joukkueessa Ramsey oli usein ensimmäinen vaihdosta tullut pelaaja. Ramsey voitti Celticsissä seitsemän NBA:n mestaruutta (vuosina 1957 ja 1959–1964). Hän myös valmensi yhden kauden ABA:ssa. Celtics on jäädyttänyt Ramseyn pelinumeron 23, ja Basketball Hall of Fameen hänet nimettiin vuonna 1982. Ramsey kuoli 86-vuotiaana 8. heinäkuuta 2018.

# Lähteet 

Frank Ramsey Stats Basketball-Reference.com (englanniksi)
Frank Ramsey Coaching Record Basketball-Reference.com (englanniksi)
Profiili The Naismith Memorial Basketball Hall of Fame (englanniksi)

# Viitteet 

# Aiheesta muualla 

 Kuvia tai muita tiedostoja aiheesta Frank Ramsey (koripalloilija) Wikimedia Commonsissa
