
## Παναθηναϊκός αμφορέας (Εθνικό Αρχαιολογικό Μουσείο αρ. 20044)

Ο Παναθηναϊκός αμφορέας που φιλοξενείται στο Εθνικό Αρχαιολογικό Μουσείο με αριθμό καταλόγου 20044, είναι αρχαιολογικό εύρημα από την Ερέτρια.

# Περιγραφή 

Η έμπροσθεν όψη είναι διακοσμημένη με την θεά Αθηνά Πρόμαχο. Παρουσιάζεται στην συνηθισμένη στάση με ασπίδα και δόρυ, αλλά λεπτή και ακίνητη. Αριστερά της υψώνεται ένας κίονας με την επιγραφή «Των Αθένεθεν άθλων», ενώ μια άλλη επιγραφή με το όνομα του επώνυμου άρχοντα «Καλλιμήδη» χρονολογεί τον αμφορέα στο έτος 360/59 π.Χ.. 
Στην όπισθεν άποψη η σκηνή περιγράφει τον αγώνα πάλης, στην οποία παίρνουν μέρος δύο παλαιστές, ενώ δεξιά ένας έφεδρος αθλητής περιμένει την έκβαση του αγώνα για να αναμετρηθεί με τον νικητή. Αριστερά εικονίζεται ο κριτής. Φοράει ιμάτιο και στεφάνι.

# Πηγές 

Νικόλαος Καλτσάς: Εθνικό Αρχαιολογικό Μουσείο, σελ. 333, Αθήνα, ΟΛΚΟΣ 2007, ISBN 978-960-89339-1-0
