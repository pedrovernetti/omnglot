
## Creepshow – yöjuttu

Creepshow – yöjuttu (Creepshow) on yhdysvaltalainen komedia- ja kauhuelokuva vuodelta 1982. Sen on ohjannut George A. Romero ja käsikirjoittanut Stephen King. Elokuva on kunnianosoitus 1950-luvun EC Comics -julkaisuyhtiön kauhusarjakuville. Pian elokuvan julkaisun jälkeen siitä tehtiin myös sarjakuva.

# Juoni 

Creepshow on episodielokuva, joka koostuu viidestä jaksosta: "Father's Day", missä kuollut patriarkka osallistuu isänpäivän viettoon, "The Lonesome Death of Jordy Verrill", missä maanviljelijä löytää farmilleen pudonneen kummallisen meteoriitin, "Something to Tide You Over", missä mies jättää vaimonsa vuoroveden armoille, "The Crate", missä koulusta löytyy arkku, jonka sisällä oleva hirviö herää yli sadan vuoden nokosiltaan ja "They're Creeping Up On You", missä rikas erakko taistelee torakoita vastaan. 
Jaksojen animoidussa kehyskertomuksessa esiintyy nuori poika, Billy, joka on kuvitteellisen "Creepshow"-kauhulehden innokas lukija. Billyn isä ei kuitenkaan pidä siitä, että hänen poikansa lukee "roskalehtiä". Billyä esittää Stephen Kingin poika Joe King.

Isäinpäivä (Father's Day)Seitsemän vuotta sitten isänpäivänä Nathan Grantham (1878–1972) kuoli, kun hänen tyttärensä Bedelia löi häntä marmorisella tuhkakupilla päähän hermostuttuaan isäänsä tämän penätessä isänpäivän kakkuaan. Nyt Granthamin sukulaiset ovat kokoontuneet vuosittaiselle isänpäivän päivälliselle ja Nathan palaa haudan takaa vaatimaan kostoa ja kakkuaan.

Jordy Verrillin yksinäinen kuolema (The Lonesome Death of Jordy Verrill)Yksinkertaisen maanviljelijän Jordyn maatilalle putoaa meteoriitti ja hän uskoo saavansa löydöstään puuttuvat rahat pankkilainan maksuun. Jordy tulee kuitenkin koskeneeksi meteoriittiin ja hänen kehonsa joutuu oudon, kasvimaisen organismin valtaamaksi.

Vuorovetten viemää (Something to Tide You Over)Richard Vickers hautaa uskottoman vaimonsa Beckyn ja tämän rakastajan Harryn kaulaa myöten hiekkaan ja jättää nämä vuoroveden armoille.

Arkku (The Crate)Collegesta löytyy arkku, jossa on salaperäinen ja vaarallinen hirviö. Se tappaa kaksi ihmistä ja professori Henry Northrup päättää hyödyntää hirviötä päästäkseen eroon hankalasta ja pahasuisesta vaimostaan Wilmasta.

Ne ryömivät päällesi (They're Creeping Up On You)Upson Pratt on julma ja saita liikemies, joka inhoaa ötököitä ja torakoita yli kaiken. Hän tappaa jokaisen löytämänsä torakan, mutta on avuton torakoiden vallatessa suurena laumana hänen asuntonsa.

# Jatko-osat 

Elokuvasta valmistui jatko-osa, Creepshow 2, viisi vuotta myöhemmin ja sen tarinat pohjautuivat Kingin tarinoihin Romeron toimiessa käsikirjoittajana. Creepshow 2:ssa on viiden tarinan sijaan kolme.
Vuonna 2007 valmistui epävirallinen jatko-osa, Creepshow 3, jonka tuotannossa King ja Romero eivät olleet mukana. Elokuva julkaistiin suoraan videolle.

# Näyttelijät 

# Arvioita 

Kymmenestä suomalaisesta ensi-iltakriitikosta yksi antoi Creepshow’lle kolme tähteä, yksi arvostelija kaksi tähteä ja kolme yhden tähden, keskiarvona 1,33 tähteä neljästä.Video-oppaassa vuodelta 1994 Creepshow saa neljä tähteä viidestä, mikä vastaa sanallista arviota ”erinomainen”.

# Lähteet 

# Aiheesta muualla 

Rotten Tomatoes
Creepshow Trivia & Facts
