
## Japanin liberaalidemokraattinen puolue

Japanin liberaalidemokraattinen puolue (LDP, jap. 自由民主党, Jiyūminshutō, usein lyhennetty jap. 自民党, Jimin-tō) on konservatiivinen poliittinen puolue Japanissa. LDP on Japanin suurin puolue, ja se on ollut vallassa lähes yhtäjaksoisesti vuodesta 1955 kahta poikkeusta lukuun ottamatta. Vuonna 1993 oli vallassa lyhyen aikaa oppositiopuolueiden koalitiohallitus ja vuosina 2009–2012 Demokraattisen puoleen johtama hallitus. Demokraattien hallinto osoittautui epäsuosituksi, ja liberaalidemokraatit palasivat päähallituspuolueeksi parlamenttivaaleissa 2012. Puolueen nykyinen puheenjohtaja ja Japanin pääministeri on Shinzō Abe, joka valittiin 26. syyskuuta 2012.
LDP syntyi kun kaksi oppositiopuoluetta, Japanin liberaalinen puolue (1950–1955) ja Japanin demokraattinen puolue (1954–1955) sulautuivat 1955. Maaseutua ja lähinnä riisinviljelyä edustavan sekä kaupunkilaisia edustavan puolueen yhdistyminen oli Yhdysvaltain mielestä tarpeen, koska siten kommunismin uhkaa voitaisiin torjua parhaiten. LDP:ssä vaikuttaa useampi ryhmää, joiden keskinäisen kilpailun tuloksena määritellään yleensä seuraava pääministeri. Vaikka ryhmillä on yleensä viralliset nimet, niihin usein viitataan ryhmän silloisen johtajan nimellä.

# Nimetyt ryhmät 

# Seiwa seisaku kenkyūkai (Machimuran ryhmä) 

Seiwa seisaku kenkyūkai tarkoittaa Seiwan poliittisen analyysin neuvostoa, jota johti Nobutaka Machimura. Sen perusti 1962 Takeo Fukuda. Puolueen puheenjohtaja Shinzō Abe kuuluu tähän ryhmään. Hänen isänsä Shintaro Abe toimi ryhmän johtajana 1986–1991. Myös entiset pääministerit Junichirō Koizumi ja Yoshirō Mori ovat johtaneet ryhmää ainakin muodollisesti. Ryhmän edustajilla on 51 paikkaa valtiopäivien alahuoneessa ja 23 paikkaa ylähuoneessa.

# Kōchikai (Kishidan ryhmä) 

Kōchikai tarkoittaa laajaa säiliöyhdistystä. Sitä ovat johtaneet Makoto Koga ja hänen kanssaan Mitsuo Horiuchi, joka erosi lokakuussa 2006. Ryhmällä on ollut 32 paikkaa alahuoneessa ja 14 paikkaa ylähuoneessa. Ryhmää on johtanut Koichi Kato sen 2001 tapahtuneeseen jakaantumiseen. Historiallisesti Kōchikai on ollut arvovaltainen ryhmittymä siksi, että siihen on kuulunut useita korkea-arvoisia virkamiehiä.

# Heisei kenkyūkai (Nukagan ryhmä) 

Heisei kenkyūkai tarkoittaa Heisen tutkimusneuvostoa. Sitä on johtanut Yūji Tsushima vuodesta 2005. Aikaisemmin sitä johti Ryutaro Hashimoto. Heisei kenkyūkaita edelsi Noboru Takeshitan ryhmittymä. Ryhmän tosiasiallisena johtana pidetään ylähuoneen jäsentä, Mikio Aokia. Ryhmä kannattaa keynesiläistä politiikkaa ja on myönteinen Kiinalle. Japanin hammaslääkäreiden liiton antama avustus johti Ryutaro Hashimoton eroon ryhmän johdosta 2004. Ryhmällä on 48 paikkaa alahuoneessa ja 29 paikkaa ylähuoneessa.

# Kinmirai seiji kenkyūkai (Ishiharan ryhmä) 

Kinmirai seiji kenkyūkai tarkoittaa lähitulevaisuuden politiikan tutkimusta. Sitä on johtanut Taku Yamasaki. Ryhmällä on 24 paikkaa alahuoneessa ja 5 paikkaa ylähuoneessa. Muuten maltillisena ryhmällä on jyrkkä kanta Kiinan kansantasavaltaan ja Korean demokraattiseen kansantasavaltaan.

# Shisuikai (Nikain ryhmä) 

Shisuikai tarkoittaa komentajan suunnitelman yhdistystä. Shisuikaita pidetään Japanin liberaalidemokraattisen puolueen oikeistolaisimpana ryhmittymänä, jota johtaa Bunmei Ibuki, vaikka sillä on oikeistoliberaalin lohkon lisäksi myös keynesiläinen osa. Elokuussa 2005 sillä oli 27 paikkaa alahuoneessa ja 18 paikkaa ylähuoneessa. Ryhmän purkautumiseen on vaikuttanut se, että Kamei ja muut jäsenet Kansan uuden puolueen, joka vastusti Japanin postin yksityistämistä. Puolueen puheenjohtaja Shozaburo Jimi 21. maaliskuuta 2013 puolueen lakkausttamisesta. 

# Ikōkai (Asōn ryhmä) 

# Banchō seisaku kenkyūjo (Ōshiman ryhmä) 

Banchō seisaku kenkyūjo tarkoittaa Banchōn poliittisen analyysin instituuttia. Ryhmällä on 12 paikkaa alahuoneessa ja kaksi paikkaa ylähuoneessa. Se on keskustasuuntautunut ja myönteinen Kiinan kansantasavallalle.
Puolueeseen kuuluu myös ryhmien ulkopuolisia jäseniä.

# Lähteet 

# Aiheesta muualla 

Japanin liberaalidemokraattisen puolueen viralliset sivut (japaniksi)
