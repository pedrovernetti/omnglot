
## Χοσέ Μανουέλ Μπλέκουα

Ο Χοσέ Μανουέλ Μπλέκουα Περδίθες (José Manuel Blecua Perdices, 1939) είναι Ισπανός φιλόλογος και γλωσσολόγος, μέλος από το 2006 και πρόεδρος μεταξύ 2010 και 2014 της Βασιλικής Ακαδημίας της Ισπανίας αντικαθιστώντας τον Μπίκτορ Γκαρθία ντε λα Κόντσα. Είναι γιος του ομώνυμου φιλόλογου Χοσέ Μανουέλ Μπλέκουα Τεϊσέιρο.

# Βιογραφία και έργο 

Γεννήθηκε στη Σαραγόσα. Πατέρας του ήταν ο φιλόλογος Χοσέ Μανουέλ Μπλέκουα Τεϊχέιρο, πανεπιστημιακός και ακαδημαϊκός. Εργάστηκε στη δευτεροβάθμια εκπαίδευση και ως καθηγητής στο Αυτόνομο Πανεπιστήμιο της Βαρκελώνης, αλλά και ως ακαδημαϊκός διευθυντής του Ινστιτούτου Θερβάντες. Είναι πρόεδρος του Ιδρύματος Fundéu και υπεύθυνος της οργάνωσης της τετρακοσιοστής επετείου της έκδοσης του Δον Κιχώτη. Έχει εργαστεί πάνω στην ισπανική και καταλανική λεξικογραφία, την ιστορία της γλωσσολογίας, την εφαρμογή των νέων τεχνολογιών στη γλωσσολογία και τη διδασκαλία της ισπανικής ως ξένη γλώσσα.

# Έργα 

Atlas de la literatura española, εκδ. Jover, Βαρκελώνη 1972
Lingüítica y significación, εκδ. Salvat, Βαρκελώνη 1973
Gramática española, εκδ. Ariel, Βαρκελώνη 1979
Qué es hablar., εκδ. Salvat, Βαρκελώνη 1982
Literatura española, SA de Promoción y Ediciones, Μαδρίτη 1988
Diccionari avançat de sinònims i antònims de la llengua catalana, 7η έκδ. (ως επιμελητής), Bibliograf, Βαρκελώνη 1997
Estudios de grafemática en el dominio hispánico (ως επιμελητής), Universidad de Salamanca / Instituto Caro y Cuervo, 1998
Diccionario general de sinónimos y antónimos (ως επιμελητής), VOX Universidad, Βαρκελώνη 1999.

# Παραπομπές 

