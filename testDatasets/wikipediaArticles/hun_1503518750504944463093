
## A Gyűrűk Ura (rajzfilm)

A Gyűrűk Ura (eredeti cím: The Lord of Rings) 1978-ban bemutatott amerikai rajzfilm, amely J. R. R. Tolkien A Gyűrűk Ura című regénytrilógiája alapján készült. Ez volt az első komolyabb próbálkozás Tolkien regényének megfilmesítésére, de a rajzfilm csak a trilógia feléig meséli el a történetet. Ennek oka, hogy a regény grandiózus cselekményét filmre vinni jelentős költségekkel járó vállalkozás lett volna, ezért is nem történt túl sok lépés korábban a megfilmesítés irányába, de a rajzfilm félbehagyása jelezte, hogy ez a projekt is megbukott a jelentős költségek miatt: a forgalmazócég, a United Artists nem rendelte meg a film folytatását.
A forgatókönyvet Chris Conkling és Peter S. Beagle írta, a rajzfilmet Ralph Bakshi rendezte, a zenéjét Leonard Rosenman szerezte, a producere Saul Zaentz volt. A Fantasy Films és a Saul Zaentz Production Company készítette, a United Artists forgalmazta. Amerikában 1978. november 15-én mutatták be a mozikban, Magyarországon két szinkronos változat is készült belőle, amelyekből az elsőt 1997-ben adták ki VHS-en, a másodikat 2011. december 26-án az M2-es csatornán vetítették le a televízióban.

# Cselekmény 

Frodó, az ifjú hobbit egy nap birtokába kerül nagybátyja, Bilbó gyűrűjének, ami azonban nem közönséges gyűrű: ez az Egy Gyűrű, ami a gonosz Szauron nagyúré volt, amíg kalandos úton Bilbóhoz nem került. Szauron leigázhatná a világot, ha a gyűrűt ismét birtokolná. Gandalf, a bölcs varázsló, Frodó barátja figyelmezteti, hogy mindenhonnan ellenségek lesnek rá, akik meg akarják szerezni a gyűrűt, ezért az egyetlen lehetőség megsemmisíteni a gyűrűt, mielőtt azt Szauron birtokolhatná. Így indul hosszú, kalandos, fáradságos útra Frodó, aminek végén a Tűzhegy katlanjába kell dobnia az Egy Gyűrűt, ahonnan vétetett, mert csak az képes elpusztítani.

# Szereplők 

További magyar hangok (1. szinkronban): Bácskai János, Katona Zoltán, Welker Gábor
További magyar hangok (2. szinkronban): Pipó László

# Források 

A Gyűrűk Ura az Internet Movie Database oldalon (angolul)
A Gyűrűk Ura a PORT.hu-n (magyarul)
A Gyűrűk Ura a Rotten Tomatoes oldalon (angolul)
A Gyűrűk Ura a Box Office Mojo oldalon (angolul)

# További információk 

A Gyűrűk Ura az AllMovie oldalon (angolul)
A Gyűrűk Ura a FilmAffinity oldalon (angolul)
A Gyűrűk Ura a FilmKatalogus.hu-n (magyarul)
A Gyűrűk Ura a TV.com oldalon (angolul)
A Gyűrűk Ura (1. szinkron, 1997-ben) az Internetes Szinkron Adatbázisban (magyarul)
A Gyűrűk Ura (2. szinkron, 2011-ben) az Internetes Szinkron Adatbázisban (magyarul)
A Gyűrűk Ura a TV Tropes oldalon (angolul)
A Gyűrűk Ura a Keyframe oldalon (angolul)
A Gyűrűk Ura a Behind The Voice Actors oldalon (angolul)

# Lásd még 

A Gyűrűk Ura
