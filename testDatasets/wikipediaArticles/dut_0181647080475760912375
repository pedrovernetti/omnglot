
## Spoorlijn Bazel SBB - Bazel Bad Bf

Basel SBB is een station van de Zwitserse federale spoorwegen (SBB CFF FFS) in Bazel. Tevens is het een van de belangrijkste grensstations van Zwitserland/Europa. De perrons 30-35 zijn in gebruik bij de SNCF en staan bekend als station Bâle SNCF. Dit deel is gescheiden van de rest van het station door een post van de Douane. Het huidige stationsgebouw dateert uit 1907.

# Beschrijving 

Bazel heeft twee grote treinstations: Basel SBB/SNCF, vanwaar de treinen vertrekken richting Zwitserland en Frankrijk, en het Duitse Basel Bad Bf, dat geëxploiteerd wordt door de Deutsche Bahn. Basel SBB(/SNCF) en Basel Bad Bf zijn met elkaar verbonden door regelmatige treindiensten, ook rijden veel langeafstandstreinen vanuit Duitsland door naar Basel SBB. Basel SBB is het officiële Zwitserse hoofdstation van Bazel, daarnaast zijn er de voorstadstations Basel St. Johann, Basel Dreispitz en tijdens sportevenementen Basel St. Jakob.
Sinds 2003 zijn de oude, sombere toegangstunnels naar de perrons gesloten en vervangen door een over de sporen gebouwde passerelle (traverse) met talloze winkels en eetgelegenheden. In de oude stationshal bevinden zich winkeltjes, een supermarkt en enkele horecagelegenheden. Onder het stationsplein voor het station ligt een grote ondergrondse fietsenstalling.

# Treindiensten 

# Internationale treindiensten 

Basel ligt aan de zuidpunt van de drukke IC-corridor Basel - Frankfurt. Vanuit Basel rijden verder directe ICE's naar onder andere Zürich, Keulen en 1x per dag naar Amsterdam (ICE International).
Basel wordt ook bediend door TGV Lyria-treinen tussen Zürich/Interlaken Ost en Parijs.
Op Basel SBB stoppen meerdere EuroCity-treinen, die grofweg op drie routes rijden: Zürich - Basel - Straatsburg - Luxemburg - Brussel(Sinds april 2016 afgeschaft), Chur - Zürich - Basel - Mannheim - Mainz - Keulen - Osnabruck - Hamburg - Kiel en Basel - Olten - Bern - Spiez - (Lötschberg) - Brig - (Simplon) - Milaan.
Ten slotte rijden er veel nachttreinen naar Basel SBB. CityNightLine verzorgt directe nachttreinen richting onder andere Hamburg, Berlijn, Keulen, Dresden en Praag. Verder is er een internationale D-trein-verbinding richting Warschau, Brest, Minsk en Moskou.

# Nationale treindiensten 

Basel SBB is een belangrijk station in het binnenlandse treinverkeer in Zwitserland, en wordt door veel verschillende treindiensten aangedaan. De frequenties tussen de verschillende verbindingen verschilt, maar naar de meeste grote plaatsen rijdt ten minste twee keer per uur een sneltrein.

IC/ICE (Liestal –) Olten – Bern – Thun – Spiez – Interlaken Ost
IC (Liestal –) Olten – Bern – Thun – Spiez – Visp – Brig
IC/ICE/TGV Zürich HB
IC/EC Zürich HB – Landquart – Chur
ICN Laufen – Delémont – Biel/Bienne – Neuchâtel – Lausanne (- Genève)
ICN Olten – Luzern – Arth-Goldau – Bellinzona – Lugano (- Chiasso)
IR Liestal – Sissach – Aarau – Lenzburg – Zürich HB – Thalwil – Pfäffikon SZ – Ziegelbrücke – Sargans – Landquart – Chur
IR Rheinfelden – Stein-Säckingen – Frick – Brugg AG – Baden – Zürich HB
IR Rheinfelden – Frick – Brugg AG – Baden – Dietikon – Zürich Altstetten – Zürich Oerlikon – Zürich Flughafen
IR Olten – Luzern – Arth-Goldau – Schwyz – Erstfeld – Göschenen – Airolo – Biasca – Bellinzona – Cadenazzo – Locarno
IR Liestal – Sissach – Gelterkinden – Olten – Zofingen – Sursee – Luzern

# Regionaal treinverkeer 

Basel SBB is het belangrijkste station van de Regio S-Bahn Basel, de meeste lijnen van het netwerk doen het station aan.

S1 Basel SBB – Pratteln – Stein-Säckingen – Frick / Laufenburg
S3 Porrentruy – Delémont – Aesch – Basel SBB – Pratteln – Sissach – Olten
S4 (Basel SBB –) Basel Bad Bf – Weil am Rhein – Freiburg im Breisgau – Offenburg
S6 Basel SBB – Basel Bad. Bf – Lörrach – Zell (Wiessental)

# Bâle SNCF 

Het station Bâle SNCF wordt bediend door treinen uit Frankrijk, die Basel als eindpunt hebben. Met uitzondering van de TGV's vallen alle treinen op het station onder het SNCF onderdeel TER Alsace.

TER/S-Bahn S1 Mulhouse – Bâle SNCF (Regio S-Bahn Basel)
TER 200 (Metz -) Straatsburg - Mulhouse - Bâle SNCF
TGV Parijs - Bâle SNCF

# Zie ook 

Zwitserse federale spoorwegen
