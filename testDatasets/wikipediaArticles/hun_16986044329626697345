
## Anyád lehetnék

Az Anyád lehetnék (I Could Never Be Your Woman) egy 2007-es amerikai romantikus vígjáték Amy Heckerling írásában és rendezésében. Főszereplői Michelle Pfeiffer és Paul Rudd. Az eredeti cím a brit White Town „Your Woman” című számából ered.
A filmet elsőként Spanyolországban mutatták be 2007. május 11-én, míg Magyarországra december 6-án érkezett. Észak-Amerikában csak DVD-n jelent meg.

# Szereposztás 

Rosie – Michelle Pfeiffer (magyar hangja: Kovács Nóra)
Adam – Paul Rudd (magyar hangja: Széles Tamás)
Izzie – Saoirse Ronan (magyar hangja: Kántor Kitty)
Az Anyatermészet – Tracey Ullman (magyar hangja: Kocsis Mariann)
Marty – Fred Willard (magyar hangja: Szersén Gyula)

# Történet 

Rosie, a szerelemben nem túl szerencsés, korosodó televíziós producer végre megtalálja a hozzá illőt, méghozzá egy nála sokkal fiatalabb férfi személyében. Mialatt a közöttük lévő egyszerű testi kapcsolat kezd valami ezen túlmutatóvá érni, Rosie tizenéves lánya, Izzie azon elmélkedik, hogy a különös érzés, ami akkor fogja el, ha egy jóképű helyi fiú társaságát élvezi, talán az a dolog, amit a felnőttek „szerelemnek” neveznek. Persze bármi lehetséges, ha az Anyatermészet elemében van, s a földöntúli erők megteszik a dolgukat ahhoz, hogy bármi megtörténhessen e két szeretetre éhes női lélekkel.

# Forgatási helyszínek 

A film több jelenetét is a Westridge lányiskolában vették fel Pasadenában, Kalifornia államban. Los Angelesen kívül a stáb a brit fővárosban is rögzített felvételeket.

# Jegyzetek 

# További információk 

Az Anyád lehetnék az IMDb-n
Az Anyád lehetnék a Rotten Tomatoes-on – kritikák
Az Anyád lehetnék a Box Office Mojón – bevételek, statisztikák
Az Anyád lehetnék' a PORT.hu-n (magyarul)
