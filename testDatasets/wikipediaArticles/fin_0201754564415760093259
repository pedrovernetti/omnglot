
## Tii

Tipi-tii on Marion Rungin esittämä, Suomen toinen edustussävelmä Eurovision laulukilpailuissa. 
Vuoden 1962 Eurovision laulukilpailun Suomen karsinnoissa valittiin sävelmä ja sävelmälle esittäjä, mikä poikkeaa nykyisestä käytännostä, jonka mukaan jokainen artisti esittää oman sävellyksensä. Finaaliin valittiin postikorttiäänestyksellä neljä laulua kahdeksasta jatkoon, ja näistä voittajan valitsivat alueraadit. Marionin lisäksi toinen vaihtoehto esittäjäksi oli Kai Lind, mutta voittaja valittiin liki yksimielisesti.
Luxemburgissa pidetyssä loppukilpailussa Suomen nuori, 16-vuotias edustaja, Marion sijoittui laulullaan suhteellisen hyvin seitsemänneksi, Norjan 1 pisteellä sekä Yhdistyneen kuningaskunnan 3:lla pisteellä.
Silloisissa lehdistöarvioissa ”Tipi-tiitä” kehuttiin poikkeuksellisen iloiseksi suomalaisiskelmäksi, mitä pidettiin hyvänä kansainvälisille markkinoille pyrittäessä.

# Lähteet 

Paavo Rytsä: Marion Rung Ylen Elävässä Arkistossa 27.01.2007. Elävä Arkisto. Viitattu 30.3.2008. 

# Viitteet 

