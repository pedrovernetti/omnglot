
## Ράντι Μάτσον

Ο Ράντι Μάτσον (James Randel "Randy" Matson, 5 Μαρτίου 1945) είναι Αμερικανός αθλητής του στίβου, ο οποίος ως επί το πλείστον αγωνίστηκε στη σφαιροβολία. Κέρδισε αργυρό μετάλλιο στους Ολυμπιακούς αγώνες του 1964 (20,20 μ.) και χρυσό στους Ολυμπιακούς αγώνες του 1968 (20,54 μ.).
Ο λυγερόκορμος (για σφαιροβόλος) Ράντι Μάτσον έγινε ο πρώτος άνθρωπος που εκτόξευσε τη σφαίρα πέρα από τα 21 μ. Επισήμως αυτό συνέβη στις 8 Μαΐου του 1965, στο Κόλετζ Στέισον, με 21,52 μ.. Νωρίτερα, στις 30 Απριλίου της ίδιας χρονιάς, έριξε 21,05 μ., αλλά η επίδοση δεν αναγνωρίστηκε, λόγω αντικανονικής στεφάνης της βαλβίδας.
Στις 22 Απριλίου του 1967, και πάλι στο Κόλετζ Στέισον, ο Ράντι Μάτσον έκανε νέο παγκόσμιο ρεκόρ με 21,78 μ..

# Παραπομπές 

