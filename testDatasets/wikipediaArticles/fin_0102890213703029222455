
## Tatra V 809

Tatra V 799 oli tšekkoslovakialaisen Tatran valmistama maastoauton prototyyppi vuodelta 1940. Auton suunnittelu alkoi Saksan asevarustelusta vastanneiden viranomaisten määräyksestä vuonna 1939 Tatran tehtaiden jouduttua muiden sudeettialueiden mukana Saksan käsiin. Prototyyppejä valmistui yhteensä kaksi niin teknisesti kuin ulkonäöltäänkin varsin erilaista kappaletta.

# Teknisiä tietoja 

Ensimmäisessä prototyypissä oli voimanlähteenä nelisylinterinen, nelitahtinen ilmajäähdytteinen rivimoottori, joka oli varustettu kannen yläpuolisella nokka-akselilla. Vaihteistossa oli neljä nopeutta eteen ja yksi taakse, mutta kaksiportainen alennusvaihde tuplasi vaihteiden määrän. Sekä etu- että taka-akseli olivat vetäviä ja niissä oli tasauspyörästöjen lukot. Kori oli avomallinen ja siinä oli paikat viidelle hengelle. Tämä yksilö on säilynyt ja näytteillä Tatran museossa Kopřivnicessa.Toinen prototyyppi suunniteltiin Pohjois-Afrikan vaativiin olosuhteisiin Deutsches Afrikakorpsin käyttöön. Siinä oli umpimallinen kori ja voimanlähteenä T87-mallin ilmajäähdytteinen V8-moottori.

# Lähteet 

# Aiheesta muualla 

Kuva umpikorisesta V 809 -mallista
