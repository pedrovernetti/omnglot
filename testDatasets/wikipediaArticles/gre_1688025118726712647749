
## Πιερικός Αρχέλαος (καλαθοσφαίριση γυναικών)

Ο Σύνδεσμος Φιλάθλων Κατερίνης Πιερικός Αρχέλαος είναι ελληνικό αθλητικό σωματείο που δραστηριοποιείται στην πόλη της Κατερίνης στην Πιερία. Ιδρύθηκε το 2008 μετά από τη συνένωση των τμημάτων καλαθοσφαίρισης δύο προγενέστερων πολυτμηματικών συλλόγων, του Αρχέλαου (ιδρ. 1956) και του Πιερικού (ιδρ. 1961). Το έμβλημά του προκύπτει από συνδυασμό των εμβλημάτων των συλλόγων αυτών.
Το τμήμα γυναικείας καλαθοσφαίρισης του συλλόγου διαθέτει νομική μορφή ερασιτεχνικού σωματείου, πλήρως ανεξαρτητοποιημένο από τα δύο ιδρυτικά σωματεία. Έδρα του είναι το Κλειστό Γυμναστήριο Σιδηροδρομικού Σταθμού Κατερίνης, χωρητικότητας 800 θεατών περίπου. Διαθέτει τόσο τμήμα ενηλίκων, όσο και τμήματα υποδομής νεαρότερων ηλικιακά αθλητριών. Οι αθλήτριές του αγωνίζονται με χρώματα το μαύρο και το λευκό.

# Ιστορική αναδρομή 

# Ίδρυση 

Ο Πιερικός Αρχέλαος ιδρύθηκε το καλοκαίρι του 2008 μετά από συνένωση δύο δυναμικών ομάδων του Νομού Πιερίας. Ο Γ.Α.Σ. Αρχέλαος μόλις είχε καταταταγεί δεύτερος στο βαθμολογικό πίνακα του ομίλου του στη Γ' Εθνική Κατηγορία Ανδρών για την περίοδο 2007-08, ενώ ο Πιερικός Σ.Φ.Κ. μόλις είχε κατακτήσει το πρωτάθλημα Α' Κατηγορίας Ανδρών της Ε.ΚΑ.Σ. Κεντρικής Μακεδονίας κερδίζοντας την άνοδο στο επίπεδο των πανελλήνιων πρωταθλημάτων. Οι δύο σύλλογοι συγχώνευσαν τα τμήματα καλαθοσφαίρισής τους προκειμένου να ισχυροποιήσουν την παρουσία τους στις εθνικές κατηγορίες της ανδρικής καλαθοσφαίρισης. Η συμφωνία, ωστόσο, επεκτεινόταν και στα γυναικεία τμήματα, που τότε αμφότερα αγωνίζονταν στο Πρωτάθλημα Γυναικών της Ε.ΚΑ.Σ.ΚΕ.Μ.

# Πρώτα βήματα στο Τοπικό (2008-2016) 

Ο νέος σύλλογος, ως Πιερικός-Αρχέλαος πλέον, πραγματοποίησε το ντεμπούτο του στο Πρωτάθλημα Γυναικών της Ε.ΚΑ.Σ. Κεντρικής Μακεδονίας την αγωνιστική περίοδο 2008-09. Η συμμετοχή ομάδων ήταν μικρή και ουσιαστικά μόλις 4 ομάδες διεκδίκησαν τον τίτλο. Η ομάδα της Κατερίνης συγκέντρωσε 5 νίκες και 1 ήττα (πήρε δύο νίκες επιπλέον από μηδενισμό πέμπτης ομάδας) και κατετάγη στη 2η θέση. Πρακτικά ισοβάθμισε με τον πρωτοπόρο Φίλιππο Βέροιας, ωστόσο τοποθετήθηκε χαμηλότερα από αυτόν εξαιτίας των μεταξύ τους αποτελεσμάτων.Την επόμενη χρονιά, 2009-10, ο Πιερικός-Αρχέλαος επανέλαβε την προσπάθειά του στο τοπικό γυναικείο Πρωτάθλημα, ολοκληρώνοντας τις αγωνιστικές του υποχρεώσεις αήττητος. Συγκεκριμένα τον τίτλο του Πρωταθλητή Κεντρικής Μακεδονίας διεκδίκησαν πέντε σύλλογοι, με την ομάδα της Κατερίνης να κερδίζει 8 αγώνες εντός γηπέδου και 4 στα χαρτιά από μηδενισμούς. Μετά την κατάκτηση της κορυφής στην τελική κατάταξη διεκδίκησε την άνοδό της στην Α2 Εθνική Κατηγορία σε Ειδικούς Αγώνες Μπαράζ ανάμεσα στους άλλους Πρωταθλητές των Ενώσεων της Βορείου Ελλάδος. Στο μίνι αυτό Πρωτάθλημα, που έλαβε χώρα στο Κλειστό Γυμναστήριο της Σταυρούπολης, συμμετείχαν επίσης ο Λασσάνης Κοζάνης, η Ασπίδα Ξάνθης, η Ολύμπια Λάρισας και η Ιερισσός. Σημειώνοντας 1 νίκη και 3 ήττες ο Πιερικός-Αρχέλαος κατετάγη 4ος, αποτυγχάνοντας να ανέλθει στο επίπεδο των πανελλαδικών πρωταθλημάτων.Την περίοδο 2010-11 συγκέντρωσε στο Πρωτάθλημα Κεντρικής Μακεδονίας 3 νίκες, 4 ήττες και 1 μηδενισμό, ενώ και πάλι μηδενισμοί άλλων ομάδων του προσέφεραν 4 επιπλέον νίκες στα χαρτιά. Στον τελικό βαθμολογικό πίνακα των 5 συμμετεχόντων, η ομάδα της Κατερίνης τοποθετήθηκε στην 3η θέση.Την επόμενη χρονιά, 2011-12, το Πρωτάθλημα διεκδίκησαν μόλις 4 σύλλογοι. Ο απολογισμός της ομάδας της Κατερίνης ήταν 1 νίκη, 4 ήττες και 1 μηδενισμός. Τοποθετήθηκε στην 3η θέση της τελικής κατάταξης, πάνω από τον Α.Ο.Κ. Βέροιας με τον οποίο ισοβάθμισε.Την περίοδο 2012-13 οι ομάδες του Πρωταθλήματος αυξήθηκαν σε 6 στον αριθμό κάνοντας το Πρωτάθλημα ελαφρώς ανταγωνιστικότερο. Στο πλαίσιο αυτό ο Πιερικός-Αρχέλαος τερμάτισε στην 4η θέση της τελικής βαθμολογίας, με απολογισμό 5 νίκες, 3 ήττες και 2 μηδενισμούς, ενώ κέρδισε και 2 επιπλέον βαθμούς από απόσυρση άλλης ομάδας.Την επόμενη αγωνιστική περίοδο, 2013-14, ο Πιερικός-Αρχέλαος αγωνίστηκε για έκτη συνεχόμενη φορά στο τοπικό Πρωτάθλημα, του οποίου οι ομάδες αυξήθηκαν και πάλι κατά μία, φτάνοντας στις 7 στο σύνολο. Έχοντας συγκεντρώσει 10 νίκες, 1 ήττα κι ένα μηδενισμό, ο σύλλογος ολοκλήρωσε τις αγωνιστικές του υποχρεώσεις στη 2η θέση της βαθμολογίας, πίσω από τον πρωτοπόρο Α.Ο.Κ. Βέροιας.Την επόμενη χρονιά, 2014-15, το Πρωτάθλημα επέστρεψε στα δεδομένα των 5 συμμετεχόντων. Ο Πιερικός-Αρχέλαος συγκέντρωσε 6 νίκες και 2 ήττες, καθώς και 4 βαθμούς από αποχωρήσεις άλλων ομάδων. Στην τελική βαθμολογία βρέθηκε στη 2η θέση πίσω από την πρωτοπόρο Α.Γ.Ε. Πιερίας. Την περίοδο αυτή ο προπονητής της ομάδας Μίλτος Μηλιάτης παραχώρησε το πόστο του στην μέχρι τότε προπονήτρια των ακαδημιών Τασούλα Τσιρογιάννη.
Την αγωνιστική περίοδο 2015-16 ο Πιερικός-Αρχέλαος κατέκτησε για δεύτερη φορά στην ιστορία του το τοπικό Πρωτάθλημα της Κεντρικής Μακεδονίας, λαμβάνοντας το δικαίωμα συμμετοχής στο Ειδικό Πρωτάθλημα Ανόδου στην Α2 Εθνική. Ειδικότερα, απέναντι σε 4 αντίπαλες ομάδες, συγκέντρωσε 8 νίκες και καμία ήττα, καταλαμβάνοντας την κορυφή του τελικού βαθμολογικού πίνακα. Ακολούθησε η συμμετοχή της ομάδας στο Ειδικό Πρωτάθλημα Ανόδου στην Α2 Εθνική, όπου ανταγωνίστηκε την Ασπίδα Ξάνθης, το Λασσάνη Κοζάνης, τη Σχερία Κέρκυρας, τον Απόλλωνα Καρδίτσας και τα Νέα Μουδανιά. Τελικά δεν κατόρθωσε να πετύχει το στόχο της ανόδου στο επίπεδο των εθνικών κατηγοριών, καθώς τερμάτισε στην 3η θέση.

# Άνοδος στην Α2 Εθνική (2016-σήμερα) 

Εντούτοις, στα μέσα Σεπτεμβρίου του 2016 η ομάδα έλαβε ως επιλαχούσα το δικαίωμα ανόδου στην Α2 Εθνική Κατηγορία μετά την αποχώρηση της Νίκης Βόλου. Καθώς αυτές οι ζυμώσεις έλαβαν χώρα τελευταία στιγμή, ο σύλλογος παραιτήθηκε από το δικαίωμα συμμετοχής του στο Κύπελλο Ελλάδος, καθώς δεν είχε προετοιμαστεί επαρκώς. Ο Πιερικός-Αρχέλαος ολοκλήρωσε τελικά τις αγωνιστικές του υποχρεώσεις για την περίοδο 2016-17 στην 7η θέση του τελικού βαθμολογικού πίνακα του Ομίλου Βορρά, σε σύνολο 12 σωματείων. Η συγκομιδή του ήταν 9 νίκες σε 13 αγώνες, όσες είχε και η 8η Αναγέννηση Νέου Ρυσίου. Η αθλήτριες του συλλόγου, Τζένη Φλώρου και Ευγενία Κωτούλα, είχαν την 5η και 8η καλύτερη επίδοση στο σκοράρισμα στο σύνολο του Ομίλου Βορρά (327 και 280 πόντοι αντίστοιχα). Από την πλευρά της η Δώρα Ζουγκουρίδου ήταν 3η στο στατιστικό πίνακα συλλογής Τριπόντων (41 στον αριθμό).

# Περίοδοι σε εθνικές κατηγορίες 

# Πρόσωπα 

