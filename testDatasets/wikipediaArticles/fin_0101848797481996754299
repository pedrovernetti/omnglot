
## Harri Hinkka

Harri Hinkka (s. 1965) on tamperelainen valokuvaaja, joka tunnetaan erityisesti yhtyeiden ja artistien albumien kansiin ja muuhun promootiomateriaaliin ottamistaan kuvista.
Hinkka on palkittu kahdesti vuoden muotokuvaajana. Vuonna 1995 Harri Hinkalle myönnettiin Suomen Valokuvaliiton mestariarvo nuorimpana tunnustuksen saajana. Hinkka on tutkinut valokuvissaan valon ja valaisun merkitystä kuvan muodolle.Hinkalla on ollut Tampereella kaksi rock-valokuva-aiheista näyttelyä. Vuonna 1998 Tampere-talossa pidetyn "Kasvot"-näyttelyn kuvat ovat nykyisin esillä ravintola Henkassa. Seuraavan kymmenvuotiskauden kattanut "Rockvalokuvia (vol.2) 1998-2008" -näyttely oli museokeskus Vapriikissa vuonna 2009.Eppu Normaalin 40-vuotistaivalta juhlistanut, Harri Hinkan kuvista koostettu näyttely Aika Normaalia kiersi Tampereella, Helsingissä ja Ylöjärvellä 2016–2018. Syksyllä 2018 Hinkka julkaisi Dave Lindholmin kanssa kirjan Kynä ja kamera.Harri Hinkka on kuvannut muun muassa Eppu Normaalia, Yötä, Popedaa, Dave Lindholmia ja Ismo Alankoa.

# Lähteet 

# Aiheesta muualla 

Studio Harri Hinkka
Harri Hinkka Internet Movie Databasessa (IMDb.com) (englanniksi)
Harri Hinkan valokuvat rokkaavat Keskustori.fi 16.4.2009.
