
## Nikola Nosková

Nikola Nosková (Jablonec nad Nisou, 1 juli 1997) is een Tsjechische wielrenster, die actief is op de weg en in het veld. In deze laatste discipline won ze op 30 januari 2016 zilver op het wereldkampioenschap bij de beloften, achter Evie Richards en voor Maud Kaptheijns.In 2015 won ze op de weg in eigen land het bergklassement van de Tour de Feminin - O cenu Českého Švýcarska. In mei 2017 tekende ze bij de Italiaanse ploeg BePink Cogeas en reed in diezelfde maand de Emakumeen Bira in Spaans Baskenland. In de vierde etappe werd ze tweede achter Annemiek van Vleuten en voor Ashleigh Moolman-Pasio, de latere winnares van het eindklassement. Hierin eindigde Nosková als zesde en was daarmee de beste jongere. Een maand later won ze de Giro del Trentino Alto Adige-Südtirol en werd ze Tsjechisch kampioene bij de elite op de weg en in de tijdrit. In juli mocht ze de Giro Rosa rijden, waar ze tweede werd in het jongerenklassement. In september won ze het jongerenklassement van de Tour de l'Ardèche. In juni 2018 werd ze tweede op het Tsjechisch kampioenschap na weg te zijn gesprongen samen met Jarmila Machačová. In juli werd ze in Brno in eigen land Europees kampioene op de weg bij de beloften met bijna vier minuten voorsprong op de Nederlandse Aafke Soet en won ze brons in de tijdrit op ruim een minuut achter Soet.
In 2019 stapte ze over naar Bigla. Met deze ploeg werd ze tweede in de openingsploegentijdrit in de Giro Rosa. In augustus won ze het jongerenklassement van de Women's Tour of Schotland. In september werd ze tweede in de slotrit van de Tour de l'Ardèche op een halve minuut achter Marianne Vos en in oktober werd ze derde in de Ronde van Emilia achter Demi Vollering en Elisa Longo Borghini.

# Palmares 

# Op de weg 

# Veldrijden 

# Elite 

# Jeugd 

