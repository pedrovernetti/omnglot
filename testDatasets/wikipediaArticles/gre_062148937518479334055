
## Σέλευκος Στ΄ Επιφανής

Ο Σέλευκος Στ' Επιφανής Νικάτωρ (??? – 95 π.Χ.) ήταν ηγεμόνας της Δυναστείας των Σελευκιδών, βασιλέων της Συρίας κατά την ελληνιστική περίοδο. Ήταν γιος του Αντίοχου Η' του Γρυπού και της Τρύφαινας και κυβέρνησε κατά την περίοδο 96 π.Χ. – 95 π.Χ..

# Βιογραφικά στοιχεία 

Μετά το θάνατο του πατέρα του, το 96 π.Χ. ο θρόνος περιήλθε στον ετεροθαλή αδερφό του Γρυπού, στον Αντίοχο Θ' τον Κυζικηνό με τον οποίο βρισκόταν σε πόλεμο για το θρόνο της Συρίας. Για αποκατάσταση της σταθερότητας μάλιστα, ο Κυζικινός νυμφεύθηκε τη χήρα του Γρυπού, την Αιγύπτια πριγκίπισσα, Κλεοπάτρα Σελήνη Α'. Ενώ ο τελευταίος ετοιμάστηκε να ενώσει και πάλι το βασίλειο, ο Σέλευκος Στ' νίκησε και εκθρόνισε τον Κυζικηνό. Ωστόσο την επόμενη χρονιά, το 95 π.Χ., ο ίδιος ηττήθηκε από τον γιο του Κυζικηνού, που είναι γνωστός στην ιστορία ως Αντίοχος Ι' Ευσεβής. Ο Σέλευκος αναγκάστηκε να εγκαταλείψει τη Συρία με προορισμό τη Μουψουεστία (εναλλακτικά Μόψος ή Σελεύκεια-προς-το-Πύραμο) στη Μικρά Ασία. Εκεί εγκατέστησε την αυλή του, την οποία και χαρακτήριζε μεγάλη πολυτέλεια.
Ωστόσο, οι κάτοικοι της επαρχίας αυτής, που βασανίζονταν χρόνια από επιθέσεις πειρατών, δεν μπορούσαν να αντέξουν οικονομικά τη χλιδή αυτή. Οι προσπάθειες του Σέλευκου να συγκεντρώσει νέο στρατό αποτέλεσαν πρόσθετο βάρος. Ξέσπασε έτσι επανάσταση κατά τη διάρκεια της οποίας ο Σέλευκος πολιορκήθηκε στο ιπποδρόμιο, το οποίο και πιστεύεται πως κάηκε ολοσχερώς μαζί με το βασιλιά και τους άνδρες του.

# Χρονολόγιο 

# Πηγές 

Αππιανός, [http://www.livius.org/ap-ark/appian/appian_syriaca_14.html#[§69] Συριακά], [§69]
www.livious.org, Seleucus VI Epiphanes
virtualreligion.net, Seleucus VI Epiphanes

# Δείτε επίσης 

Δυναστεία των Σελευκιδών
Αντίοχος Θ' Κυζικηνός
Αντίοχος Ι' Ευσεβής
Αυτοκρατορία των Σελευκιδών
Ελληνιστική περίοδος
