
## Allen Woodring

Allen Woodring (15. helmikuuta 1898 – 15. marraskuuta, 1982) oli yhdysvaltalainen yleisurheilija ja 200 metrin olympiavoittaja Antwerpenissa 1920.
Woodringin elämästä tiedetään varsin vähän. Hän ei itse asiassa edes selvinnyt olympiajoukkueeseen jäätyään karsinnoissa viidenneksi, vaan oli matkassa vain varamiehenä. Hänelle annettiin kuitenkin mahdollisuus osallistua kilpailuun neljänneksi sijoittuneen tilalla. Antwerpeniin tulonsa jälkeen hänen piikkarinsa hajosivat eikä hän löytänyt uusia. Lopulta hän sai lainattua kengät toiselta juoksijalta kilpailun ajaksi.
Woodring voitti välieränsä ja loppukilpailussa hän kukisti niukasti ennakkosuosikki Charlie Paddockin, 100 metrin voittajan hyvän loppunsa ansiosta. Voittoaika oli 22,0.
Woodring oli syntynyt Hellertownissa, Pennsylvaniassa ja kuoli Clearwaterissa, Floridassa.

# Lähteet 

