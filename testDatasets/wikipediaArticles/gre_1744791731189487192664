
## Γραμμωτή νεροχελώνα

Η γραμμωτή νεροχελώνα, Mauremys rivulata (Valenciennes, 1833) είναι ένας είδος χελώνας γλυκού νερού της οικογένειας Geoemydidae. Μαζί με την στικτή νεροχελώνα αποτελούν τα μοναδικά αυτόχθονα είδη χελωνών γλυκού νερού στη χώρα μας. 

# Γεωγραφική κατανομή 

Απαντάται στη Βαλκανική χερσόνησο (Βοσνία-Ερζεγοβίνη, Κροατία, Αλβανία, Βουλγαρία, Σερβία, Βόρεια Μακεδονία, Μαυροβούνιο, Ελλάδα), στην Τουρκία, στην Κύπρο, στο Ισραήλ και στη Συρία. Η κατανομή του είδους στον ελλαδικό χώρο περιλαμβάνει την ηπειρωτική Ελλάδα, την Πελοπόννησο, την Εύβοια, την Κρήτη, αρκετά νησιά του Αιγαίου και Ιονίου. 

# Περιγραφή 

Το μήκος χελύου (καβουκιού) δεν ξεπερνά τα 30 cm. Τα θηλυκά είναι μεγαλύτερα από τα αρσενικά. 

# Βιολογία 

Τρέφεται κυρίως με ασπόνδυλα αλλά και με ψάρια, αμφίβια, μικρά φίδια, πτώματα και φυτά. Τα θηλυκά γεννούν 4-6 αυγά σε τρύπες που σκάβουν σε μαλακό χώμα. Τα νεογνά έχουν μήκος χελύου 3-3.5cm και φέρουν 3 τρόπιδες κατά μήκος του. Τα θηλυκά ωριμάζουν σεξουαλικά μετά και το 10ο έτος της ηλικίας τους.

# Παραπομπές 

