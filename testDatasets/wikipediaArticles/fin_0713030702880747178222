
## United Defense

United Defense Industries oli suuri yhdysvaltalainen puolustusvälineyritys vuosien 1994–2005 välisenä aikana. Yrityksen kotipaikka oli Arlingtonin piirikunta, Virginia, Yhdysvallat. Vuonna 2004 yhtiön myynti oli 2 293 miljardia Yhdysvaltain dollaria. Yhtiö toimi tuolloin 25 paikkakunnalla Yhdysvalloissa ja Ruotsissa ja sen palveluksessa oli noin 8 000 ihmistä.Sen tuotteita olivat taisteluajoneuvot (esimerkiksi Bradley taisteluvaunut), tykit, ohjusten laukaisualustat ja täsmäammukset. Brittiläinen BAE Systems osti United Defensen 2,1 miljardilla punnalla maaliskuussa 2005 ja yhdisti sen pääasiassa maajärjestelmien liiketoimintaryhmäänsä BAE Systems Land and Armaments.

# Historia 

Yhtiön juuret ovat Food Machinery Corporation (FMC) -yhtiössä, joka voitti toisen maailmansodan aikana tarjouskilpailun telaketjuilla varustetuista maihinnousuajoneuvoista Yhdysvaltain asevoimille. Tehdas oli aiemmin valmistanut maatalouskoneita. Bowen McLaughlin York -yhtiö (myöhemmin Harsco Corporationin BMY-divisioona) ryhtyi myös samoihin aikoihin panssarivaunuja ja lentokoneita.
Uusien tilausten vähettyä vuosien 1983–1994 välisenä aikana FMC ja Harsco Corporation sopivat puolustusvälinetuotantonsa yhdistämisestä vuonna 1994. Yhdistymisessä syntynyt United Defense muodostui FMC:n kalifornialaisesta Ground Systems -divisioonasta ja Harscon pennsylvanialaisesta BMY Combat Systems -divisioonasta.
Syyskuussa 2000 UDI osti ruotsalaiselta Saabilta asevalmistaja Bofors Weapon Systems AB:n tykkituotannon ja nimesi sen Bofors Defense -tytäryhtiökseen. Vuonna 2001 kilpailija General Dynamics yritti vallata UDI:n mutta osakkeet myytiinkin alemmalla hinnalla sijoitusryhmä Carlyle Groupille. Se luopui yhtiön hallinnasta 2001 mutta jätti osan siitä omistukseensa.
Brittiläinen BAE Systems ilmoitti ostaneensa UDI:n maaliskuussa 2005 2,1 miljardilla punnalla. Committee on Foreign Investment in the United States ilmoitti huhtikuussa, ettei kauppa uhkaa Yhdysvaltain kansallista turvallisuutta ja hyväksyi yhdistymisen.

# Tuotteita 

M113 panssaroitu miehistönkuljetusajoneuvo
M2/M3 Bradley rynnäkköpanssarivaunu
Boforsin kenttä- ja laivatykit vuodesta 2000
M6 Linebacker
M109 telahaupitsi
XM2001 Crusader telahaupitsi (tilaus peruttiin)
Ammukset

# Lähteet 

