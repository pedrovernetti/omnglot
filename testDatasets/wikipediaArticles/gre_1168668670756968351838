
## Γεγονότα Μαΐου 2018

Γεγονότα το 2018 : Ιανουάριος - Φεβρουάριος - Μάρτιος - Απρίλιος - Μάιος - Ιούνιος - Ιούλιος - Αύγουστος - Σεπτέμβριος - Οκτώβριος - Νοέμβριος - Δεκέμβριος

# 1 Μαΐου 

Πόλεμος και επιθέσειςΣυριακός εμφύλιος πόλεμος
Σε αεροπορικό βομβαρδισμό κοντά στην Σανταντί στην κυβερνητική επαρχία Αλ Χασάκα σκοτώνονται 23 άμαχοι. Τα συριακά κρατικά ΜΜΕ κατηγορούν τον φιλοδυτικό συνασπισμό για την επίθεση. (Middle East Monitor)
Σε βομβιστική επίθεση καμικάζι σε μουσουλμανικό τέμενος στη Μουμπί της Νιγηρίας σκοτώνονται 24 άτομα. Πρόκειται για πιθανή επίθεση της Μπόκο Χαράμ. (BBC)Διεθνείς σχέσειςΗ Δομινικανή Δημοκρατία διακόπτει τις διπλωματικές σχέσεις με την Ταϊβάν και συνάπτει σχέσεις με την Κίνα. (CNN)
Το Μαρόκο παύει να έχει διπλωματικούς δεσμούς με το Ιράν, εξαιτίας της υποστήριξής του προς το Μέτωπο Πολισάριο στη Δυτική Σαχάρα.(Al Jazeera)
Η Πολωνία αναλαμβάνει την εναλλασσόμενη προεδρία του Συμβουλίου Ασφαλείας των Ηνωμένων Εθνών. (Radio Poland)

# 2 Μαΐου 

Πόλεμος και επιθέσειςΗ βασκική αυτονομιστική οργάνωση ΕΤΑ, που πολέμησε εναντίον της Ισπανίας από το 1959 ως το 2011, ανακοινώνει την πλήρη διάλυσή της. (The Guardian)Καταστροφές και δυστυχήματαΑπό τη συντριβή αεροσκάφους του Πουέρτο Ρίκο τύπου C-130 Hercules στη διάρκεια εκπαιδευτικής πτήσης στη Σαβάνα της Τζόρτζια σκοτώνονται όλοι οι 5 επιβαίνοντες σε αυτό. (Reuters)Επιστήμη και τεχνολογίαΗ NASA ανακοινώνει την ολοκλήρωση της πρώτης δοκιμής πυρηνικού αντιδραστήρα Kilopower με πλήρη ενέργεια. Η υπηρεσία σκοπεύει να χρησιμοποιήσει τον αντιδραστήρα για εξερευνητικές αποστολές στη Σελήνη και στον Άρη. (The Independent)

# 3 Μαΐου 

Καταστροφές και δυστυχήματαΣτην Ινδία τουλάχιστον 116 είναι οι νεκροί από τα ακραία καιρικά φαινόμενα (ιδίως αμμοθύελλες) που έπληξαν το τελευταίο διήμερο τις πολιτείες Ουτάρ Πραντές και Ρατζαστάν. (naftemporiki.gr)Τέχνες και πολιτισμόςΗ Αμερικανική Ακαδημία Κινηματογράφου αποβάλλει τον σκηνοθέτη Ρομάν Πολάνσκι και τον διάσημο κωμικό Μπιλ Κόσμπι για λόγους δεοντολογίας, καθώς αμφότεροι ενεπλάκησαν σε σεξουαλικά σκάνδαλα. (in.gr)
Κυρίαρχο Στρατιωτικό Τάγμα της Μάλτας
Ο Fra' Τζάκομο ντάλα Τόρε ντελ Τέμπιο ντι Σανγκουινέτο ορκίζεται ως ο 80ός Πρίγκιπας και Μέγας Μάγιστρος του Στρατιωτικού Τάγματος της Μάλτας, έπειτα από την χθεσινή εκλογή του. (Order of Malta)

# 4 Μαΐου 

Πόλεμος και επιθέσειςΣτην Καμπό-λε-Μπεν της Γαλλίας, η ΕΤΑ πραγματοποιεί την τελευταία πράξη διάλυσης ενώπιον πολιτικών όπως οι Τζέρι Άνταμς, Τζόναθαν Πάουελ, Μπράιαν Κάριν και Κουατέμοκ Κάρδενας. (El País)
Ο πρωθυπουργός της Ισπανίας Μαριάνο Ραχόι θυμίζει σε πλήθος να θυμηθούν τα 853 θύματα της ένοπλης σύγκρουσης και επαναβεβαιώνει ότι δεν πρόκειται να υπάρξει καμία ασυλία για τη βία που διαπράχθηκε από την ETA στη διάρκεια της 60χρονης ιστορίας. (El País)Τέχνες και κουλτούραΤο Νόμπελ Λογοτεχνίας για το 2018 αναβάλλεται για το 2019 έπειτα από τις καταγγελίες σε βάρος του Ζαν Κλοντ Αρνό, συζύγου του πρώην μέλους της Σουηδικής Ακαδημίας Καταρίνα Φρόστενσον, κατηγορείται για σεξουαλική επίθεση, με αποτέλεσμα την παραίτησή της και αφήνοντας την ακαδημία χωρίς πλειοψηφία. (The Guardian)Καταστροφές και δυστυχήματαΑπό την κατάρρευση ορυχείου στην πολιτεία Κατσίν της Μιανμάρ, προκαλείται κατολίσθηση, με απολογισμό τον θάνατο 17 ατόμων και άγνωστος αριθμός ατόμων αγνοούνται. (AP) (Channel News Asia)
Σημειώνεται σύγκρουση τουρκικού φορτηγού πλοίου με το ελληνικό πολεμικό πλοίο Αρματολός στα ανοικτά των ακτών της Λέσβου στο Αιγαίο. (The Guardian)Διεθνείς σχέσειςΚρίση στη Βόρεια Κορέα
Στις 23:30 τοπική ώρα, η Βόρεια Κορέα αλλάζει την ζώνη ώρας με σκοπό να συμβαδίζει με εκείνη της Νότιας Κορέας(UTC+09:00). (BBC)

Δεύτερος Ψυχρός Πόλεμος
Το αμερικανικό Ναυτικό προβαίνει στην επανασύσταση του Δευτέρου Στόλου των ΗΠΑ, ο οποίος διαλύθηκε το 2011, επικαλούμενο τις εντάσεις μεταξύ του NATO και της Ρωσίας. (Reuters)

# 5 Μαΐου 

Πόλεμος και επιθέσειςΑπό έκρηξη στην Ντέιρ αλ Μπαλάχ στη Γάζα, σκοτώνονται έξι Παλαιστίνιοι. Αμφότεροι η Χαμάς και οι ισραηλινές αμυντικές δυνάμεις αρνούνται την ευθύνη και αλληλοκατηγορούνται για την έκρηξη. (BBC)Καταστροφές και δυστυχήματαΑπό σεισμό που πλήττει ανθρακωρυχείο κοντά στην Γιατσρζέμπιγιε-Ζντρόι της Πολωνίας, με αποτέλεσμα δύο άτομα να ανασύρονται ζωντανά και αγνοείται η τύχη άλλων 4.(CBC)
Από την κατάρρευση δύο ανθρακωρυχείων στο Μπαλοχιστάν του Πακιστάν σκοτώνονται 16 άτομα έπειτα από διαρροή αερίου. Μια δεύτερη κατάρρευση κοντά στην Κουέτα έχει ως αποτέλεσμα να σκοτωθούν 2 άλλα άτομα, με 5 ανθρακωρύχους να αγνοούνται. (The Express Tribune)Νόμος και έγκλημαΗ αστυνομία στη Ρωσία συλλαμβάνει γύρω στους 1.600 αντικυβερνητικούς διαδηλωτές, ανάμεσα στους οποίους και τον αρχηγό της αντιπολίτευσης, Αλεξέι Ναβάλνι. (RTÉ)Πολιτική και εκλογέςΧιλιάδες ατόμων στο κεντρικό Παρίσι διαδηλώνουν εναντίον του Εμμανυέλ Μακρόν. (ABC)Επιστήμη και τεχνολογίαΣτην πρώτη διαπλανητική αποστολή που εκτοξεύτηκε από τις δυτικές ακτές των ΗΠΑ κοντά στο Λομπόκ της Καλιφόρνια, εκτοξεύεται από τη NASA ο InSight Mars lander. (CBS News)ΑθλητισμόςΤο Κεντάκι ντέρμπι κατακτά το φαβορί Justify και γίνεται το πρώτο άλογο από το ντέρμπι του 1882 που κερδίζει τον αγώνα. Οι αγώνες έγιναν με το μεγαλύτερο ποσοστό βροχόπτωσης στα χρονικά, καταρρίπτοντας το προηγούμενο ρεκόρ από το ντέρμπι του 1918. (WDRB – weather) (CBS Sports)

# 6 Μαΐου 

Πόλεμος και επιθέσειςΔιαδηλώσεις στη Λωρίδα της Γάζας το 2018
Οι ισραηλινές αμυντικές δυνάμεις ανοίγουν πυρ εναντίον 4 Παλαιστινίων διαδηλωτών με απολογισμό 2 νεκρούς και ισάριθμους τραυματίες. (The Jerusalem Post)
Ένοπλος πυροβολεί τον υπουργό Εσωτερικών του Πακιστάν Αχσάν Ικμπάλ έπειτα από συλλαλητήριο στο Ναροβάλ της Παντζάμπ. Ο Ικμπάλ χτυπήθηκε τουλάχιστον μία φορά στον δεξιό του βραχίονα και υποβλήθηκε σε εγχείριση. Ο ένοπλος συλλαμβάνεται. (BBC)Πολιτική και εκλογέςΓενικές εκλογές στον Λίβανο (2018)
Διεξάγονται γενικές εκλογές στον Λίβανο στις πρώτες βουλευτικές εκλογές από το 2009. (BBC)

# 7 Μαΐου 

Πόλεμος και επιθέσειςΕμφύλιος πόλεμος στην Υεμένη (2015–σήμερα)
Στοχευμένα αεροπορικά πλήγματα από τον υπό σαουδαραβική διοίκηση συνασπισμό δυνάμεων καταστρέφουν το Προεδρικό Μέγαρο με απολογισμό τουλάχιστον 6 θύματα και 30 τραυματίες.(Yahoo! News)Τέχνες και πολιτισμόςΗ αμερικανική ταινία υπερηρώων Avengers: Infinity War γίνεται εκείνη που πέτυχε να εισπράξει 1 δισ. δολάρια στον μικρότερο χρόνο (μόλις σε 11 ημέρες σημείωσε τα εν λόγω κέρδη). (BGR)Καταστροφές και δυστυχήματαΑπό τη σύγκρουση δύο τρένων στο Άιχαχ της Γερμανίας εξαιτίας ανθρώπινου λάθους, σκοτώνονται 2 άτομα και τραυματίζονται τουλάχιστον άλλα 14.(DW)Πολιτική και εκλογέςΠολιτική της Ιαπωνίας
Το κεντρώο αντιπολιτευόμενο κόμμα Δημοκρατικό Κόμμα συγχωνεύεται με το κεντροδεξιό Κόμμα της Ελπίδας, δημιουργώντας το Δημοκρατικό Κόμμα για τον Λαό. (The Asahi Shimbun)
Ορκίζεται γα 4η θητεία στο Παλάτι του Κρεμλίνου ο επανεκλεγείς Πρόεδρος της Ρωσίας Βλαντιμίρ Πούτιν έπειτα από την νίκη του στις προεδρικές εκλογές του Μαρτίου. (BBC)
Γενικές εκλογές στον Λίβανο (2018)
Σύμφωνα με ανεπίσημα αποτελέσματα από τις χθεσινές εκλογές στον Λίβανο ο συνασπισμός κομμάτων που πρόσκεινται στην Χεζμπολά κερδίζουν μια μικρή πλειοψηφία εδρών. (Reuters)

# 8 Μαΐου 

Πόλεμος και επιθέσειςΣτην Κολομβία δικαστήριο για τα εγκλήματα πολέμου αρχίζει να ερευνά τις κτηνωδίες που διαπράχθηκαν κατά τη διάρκεια του εμφυλίου πολέμου, από τη δεκαετία του '60.(al-Jazeera)Διεθνείς σχέσειςΟ Αμερικανός πρόεδρος Ντόναλντ Τραμπ ανακοινώνει την αποχώρηση των ΗΠΑ] από την κοινή πυρηνική συμφωνία με το Ιράν. (The New York Times)Νόμος και έγκλημαΟι ελληνικές αρχές συλλαμβάνουν 14 άντρες, από τους οποίους οι 13 είναι έλληνες υπήκοοι, ως υπόπτους για χρηματοδότηση τρομοκρατών.(Καθημερινή)ΥγείαΜια νέα επιδημία του ιού Έμπολα ενσκήπτει στην Λαϊκή Δημοκρατία του Κονγκό, με 17 νεκρούς μέχρι στιγμής. (The Guardian)Πολιτική και εκλογέςΠολιτική της Αρμενίας
Το Κοινοβούλιο της Αρμενίας εκλέγει τον επικεφαλής των διαδηλωτών Νικόλ Πασινιάν ως τον νέο πρωθυπουργό. (The Huffington Post)

# 9 Μαΐου 

Πόλεμος και επιθέσειςΣτη Σομαλία από έκρηξη που πλήττει πολυσύχναστη αγορά στην πόλη Ουνλαουέιν, βόρεια της πρωτεύουσας Μογκαντίσου σκοτώνονται τουλάχιστον 11 άνθρωποι και άλλοι 10 τραυματίζονται. (in.gr)Καταστροφές και δυστυχήματαΣτην Κένυα από την κατάρρευση του φράγματος Πατέλ σκοτώνονται 47 άνθρωποι και μένουν άστεγοι τουλάχιστον άλλοι 2.000. (Reuters)Σεισμός 6,2 Ρίχτερ σημειώνεται στα σύνορα του Αφγανιστάν με το Τατζικιστάν, κοντά στην πόλη Ισκοσίμ.(naftemporiki.gr)Πολιτική και εκλογέςΓενικές εκλογές στη Μαλαισία (2018)
Το αντιπολιτευόμενο Pakatan Harapan κερδίζει την πλειοψηφία των εδρών στο Κοινοβούλιο, επικρατώντας του κυβερνώντος Barisan Nasional, του οποίου ηγείται ο πρωθυπουργός Νατζίμπ Ραζάκ. Είναι η πρώτη αλλαγή κυβέρνησης στην 61χρονη ιστορία της Μαλαισίας. (Channel News Asia)

# 10 Μαΐου 

Πολιτική και εκλογέςΟ Μαχατίρ Μοχάμαντ ορκίζεται ως ο 7ος πρωθυπουργός της Μαλαισίας έπειτα από την εκλογική νίκη του αντιπολιτευόμενου συνασπισμού Pakatan Harapan στις γενικές εκλογές της 9ης Μαΐου. (Malaysiakini)

# 11 Μαΐου 

Πόλεμος και επιθέσειςΙσραηλινοπαλαιστινιακή σύρραξη:
Ακόμα ένας Παλαιστίνιος σκοτώνεται από πυρά ισραηλινών κατά την έβδομη Παρασκευή των διαδηλώσεων στα σύνορα με το Ισραήλ και στη Λωρίδα της Γάζας. Ο αριθμός των νεκρών φτάνει πλέον τους 5. (in.gr)Τέχνες και πολιτισμόςΟ πρόεδρος της επιτροπής που απονέμει τα βραβεία Πούλιτζερ, Χουνότ Ντίας παραιτείται προκειμένου να διενεργηθεί ανεξάρτητη έρευνα για τις εναντίον του κατηγορίες για σεξουαλική παρενόχληση μιας δημοσιογράφου. (naftemporiki.gr)Επιστήμη και τεχνολογίαΕπιστήμονες της MetService στη Νέα Ζηλανδία αναφέρουν ότι καταγράφηκε το μεγαλύτερο κύμα στα χρονικά στο Νότιο Ημισφαίριο, ύψους 23,8 μέτρων κοντά στη Νήσο Κάμπελ στον Ατλαντικό Ωκεανό. (Fox News)

# 12 Μαΐου 

Πόλεμος και επιθέσειςΣε μία επίθεση που αποδίδεται από τον υπουργό Ασφαλείας σε μια ανώνυμη "τρομοκρατική οργάνωση" σκοτώνονται 26 άνθρωποι στην επαρχία Σιμπιτοκέ του Μπουρούντι. (AP via The Los Angeles Times)
Ένα άτομο σκοτώνεται και άλλα 4 τραυματίζονται σε επίθεση με μαχαίρι στο Παρίσι. Ο δράστης σκοτώνεται από την αστυνομία. (BBC) (CNN)Τέχνες και πολιτισμόςΔιαγωνισμός Τραγουδιού Eurovision 2018
Η τραγουδίστρια του Ισραήλ Νέτα Μπαρζιλάι κερδίζει τον Διαγωνισμό Τραγουδιού της Eurovision στη Λισαβόνα με το τραγούδι της Toy. (The Guardian)Πολιτική και εκλογέςΙρακινές βουλευτικές εκλογές (2018)
Οι ψηφοφόροι στο Ιράκ ψηφίζουν στις βουλευτικές εκλογές, με το 1/4 των 329 εδρών στο Συμβούλιο των Αντιπροσώπων να περιέρχονται στις γυναίκες. (CNN)
Σύμφωνα με αναφορές, η προσέλευση είναι χαμηλή, όμως δεν σημειώνονται βομβιστικές επιθέσεις σε εκλογικά τμήματα. (AP μέσω The Spokesman Review)

# 13 Μαΐου 

Ένοπλες συγκρούσεις και επιθέσειςΤρομοκρατία στην Ινδονησία
Τουλάχιστον 13 άνθρωποι σκοτώθηκαν και περισσότεροι από 40 άλλοι τραυματίστηκαν μετά από μια σειρά βομβιστικών επιθέσεων αυτοκτονίας σε τρεις εκκλησίες στην Σουραμπάγια της Ινδονησίας. (CNN)Αθλητισμός2017-18 Πρέμιερ Λιγκ
Η Μάντσεστερ Σίτι πετυχαίνει νέο ρεκόρ 100 πόντων στην Πρέμιερ Λιγκ ύστερα από μια νίκη με 1-0 επί της Σαουθάμπτον. (Eurosport)

# 14 Μαΐου 

ΟικονομίαΗ ολλανδική κυβέρνηση, έπειτα από παρόμοιες κινήσεις από τις ΗΠΑ και το Ηνωμένο Βασίλειο, ανακοινώνει ότι παύει σταδιακά η χρήση του αντιβιοτικού υπολογιστών της ρωσικής εταιρείας Kaspersky Lab "ως προληπτικό μέτρο". (Nasdaq)Διεθνείς σχέσειςΙσραήλ
Κατά την 70ή επέτειο από την ίδρυση του Ισραήλ, οι ΗΠΑ γίνονται η πρώτη χώρα με πρεσβεία στην Ιερουσαλήμ. (NPR)
Δεκάδες χιλιάδες Παλαιστινίων διαδηλώνουν στα σύνορα με τη Γάζα. Σύμφωνα με το υπουργείο Υγείας οι νεκροί είναι τουλάχιστον 58 και οι τραυματίες περισσότεροι από 2.400 από τα πυρά και τα δακρυγόνα των ισραηλινών δυνάμεων. (The New York Times) (The Guardian)
Η έξι φορές πρωταθλήτρια Ισραήλ Beitar Jerusalem F.C. μετονομάζεται επίσημα σε ΦΚ Μπέιταρ Τραμπ Ιερουσαλήμ εξαιτίας της απόφασης του Ντόναλντ Τραμπ να μετακινήσει την πρεσβεία. (The Guardian)Πολιτική και εκλογέςΤο καταλανικό κοινοβούλιο εκλέγει τον αυτονομιστή Κιμ Τόρα ως τον επόμενο πρόεδρο της κυβέρνησης της Καταλονίας με 66 ψήφους υπέρ, 65 κατά και 4 αποχές. (Reuters) (BBC)

# 15 Μαΐου 

Πόλεμος και επιθέσειςΣυνοριακές διαδηλώσεις στη Γάζα το 2018
Ο ισραηλινός στρατός αναφέρει ότι περί τις 4.000 Παλαιστίνιους διεξάγουν συγκεντρώσεις διαμαρτυρίας σε πέντε τοποθεσίες κατά μήκος των συνόρων με τη Λωρίδα της Γάζας, ρίχνοντας κοκτέιλ Μολότοφ εναντίον στρατιωτών και καίγοντας λάστιχα. Ο ισραηλινός στρατός σκοτώνει δύο διαδηλωτές και τραυματίζει πάνω από 100 άλλους με τη χρήση ζωντανών πυρών και δακρυγόνων. (The Jerusalem Post)Νόμος και έγκλημαΟ πρώην πρόεδρος της Ταϊβάν Μα Γινγκ-τζέου καταδικάζεται σε φυλάκιση 4 μηνών με την κατηγορία ότι διέρρευσε απόρρητες πληροφορίες μέσω παγίδευσης τηλεφώνων. (The Los Angeles Times)

# 16 Μαΐου 

Καταστροφές και δυστυχήματαΕπιβεβαιώνεται ο θάνατος 5 ατόμων καθώς καταιγίδες πλήττουν τις βορειοανατολικές Ηνωμένες Πολιτείες. (ABC News)Διεθνείς σχέσειςΗ Βόρεια Κορέα ακυρώνει τις υψηλού επιπέδου συνομιλίες με την Νότια Κορέα σε ένδειξη διαμαρτυρίας για τις κοινές στρατιωτικές ασκήσειςμεταξύ Ουάσινγκτον και Σεούλ. (Bloomberg)

Νόμος και έγκλημαΑνακαλύπτεται στην Γκάμπια μαζικός τάφος που περιέχει τις σορούς 12 ατόμων. Τα θύματα φέρονται να σκοτώθηκαν από παραστρατιωτικούς που ελέγχονταν από τον άλλοτε πρόεδρο Γιαγιά Τζαμέ το 2005 σύμφωνα με οργανώσεις ανθρωπίνων δικαιωμάτων. (The Guardian)Πολιτική και εκλογέςΠολιτική της Μαλαισίας
Ο βετεράνος Μαλαισιανός ηγέτης της αντιπολίτευσης και σημερινός αρχηγός του κυβερνώντος κόμματος Pakatan Harapan, Ανουάρ Ιμπραχίμ αποφυλακίζεται με χάρη από τον βασιλιά Μοχάμετ Ε΄ του Κελάνταν. Ο Ανουάρ είχε φυλακιστεί το 2015 επί πρωθυπουργίας του Νατζίμπ Ραζάκ για κατηγορίες που ευρέως θεωρούνται ότι είχαν πολιτικά ελατήρια. (Reuters) (MalaysianDigest)

# 17 Μαΐου 

Ένοπλες συγκρούσεις και επιθέσειςΔιεθνής στρατιωτική επέμβαση κατά ΙΚΙΛ
Η Δανία ανακοινώνει τη μερική απόσυρση των ειδικών της δυνάμεων από το Ιράκ μετά την κατάρρευση του ΙΚΙΛ. ( Channel News Asia )Καταστροφές και δυστυχήματαΑπό τη σύγκρουση σχολικού λεωφορείου με απορριμματοφόρο στο Όλντ Τζέιλς των ΗΠΑ, σκοτώνονται δύο άτομα και τραυματίζονται 43. (CNN)Πολιτική και εκλογέςΙσπανική συνταγματική κρίση 2017-18
Ο Κιμ Τόρα ορκίζεται ως ο 131ος Πρόεδρος της Κυβέρνησης της Καταλονίας, 200 ημέρες μετά την παύση της κυβέρνησης του Κάρλες Πουτζδεμόντ και την επιβολή άμεσης διακυβέρνησης. Δεν ορκίζεται στο Σύνταγμα και στο Καταστατικό της Αυτονομίας, αλλά περισσότερο στη «βούληση του λαού της Καταλονίας». ( El País )
Δημοψήφισμα στο Μπουρούντι (2018)
Οι ψηφοφόροι του Μπουρούντι προσέρχονται στις κάλπες σε δημοψήφισμα για την τροποποίηση του συντάγματος ώστε να επιτραπεί στον σημερινό πρόεδρο Πιέρ Νκουρουνζίζα να παραμείνει στη θέση του μέχρι το 2034. (The Guardian)

# 18 Μαΐου 

Ένοπλες συγκρούσεις και επιθέσειςΕπεισόδιο με πυροβολισμούς σε σχολείο δευτεροβάθμιας εκπαίδευσης λαμβάνει χώρα στο Σάντα Φε του Τέξας. Εννέα μαθητές και ένας καθηγητής σκοτώνονται. (KTRK-TV), (BBC)Επιχειρήσεις και οικονομίαΣκάνδαλο δεδομένων Facebook-Cambridge Analytica
H εταιρεία Cambridge Analytica κηρύσσει πτώχευση. (CNN)Καταστροφές και δυστυχήματαΠτήση 972 Cubana de Aviación
Ένα Boeing 737 συντρίβεται λίγο μετά την απογείωση από την Αβάνα στην Κούβα, με 104 επιβάτες και εννέα άτομα ως πλήρωμα. Μόνο τρεις επιζώντες αναφέρονται. (CNN)Υγεία και περιβάλλονΔύο ακόμη κρούσματα του Έμπολα αναφέρθηκαν στην πόλη της Εμπαντάκα στη Λαϊκή Δημοκρατία του Κονγκό. 25 άνθρωποι πέθαναν φέτος στη χώρα από τη νόσο. (The Guardian)

# 19 Μαΐου 

Κουλτούρα και πολιτισμόςO Πρίγκιπας Χάρι, ο οποίος έλαβε τον τίτλο του δούκα του Σάσεξ, παντρεύεται την πρώην ηθοποιό Μέγκαν Μαρκλ στο Λονδίνο. (in.gr)
Στο Φεστιβάλ των Καννών, η ταινία Shoplifters του Ιάπωνα Χιροκάζου Κόρε Έντα αποσπά τον Χρυσό Φοίνικα. (in.gr)Νόμος και έγκλημαΣτη Γερμανία δύο άτομα σκοτώνονται έπειτα από πυροβολισμούς στην πόλη Σααρμπρούκεν. Ο δράστης συλλαμβάνεται. (naftemporiki.gr)Πολιτική και εκλογέςΙρακινές βουλευτικές εκλογές (2018)
Ανακοινώνονται τα αποτελέσματα των ιρακινών εκλογών της 12ης Μαΐου από την ανεξάρτητη εκλογική επιτροπή. Σύμφωνα με αυτα, η λίστα του Μουκτάντα αλ Σαντρ κερδίζει τις περισσότερες έδρες, με δεύτερες τις ομάδες των Χαντί αλ Αμιρί και Χαϊντέρ αλ Αμπαντί. (Reuters)
Ο νέος πρόεδρος της Κυβέρνησης της Καταλονίας Κιμ Τόρα, σχηματίζει μια νέα περιφερειακή κυβέρνηση, στην οποία συμπεριλαμβάνονται τα καθαιρεθέντα και φυλακισμένα μέλη Ζορντί Τουρούλ και Ζοζέπ Ρουλ, και τα "αυτοεξόριστα" μέλη Γιουίς Πουίγ (Lluís Puig) και Τόνι Κομίν. (El Periódico)
Βουλευτικές εκλογές στην Γαλλική Πολυνησία (2018)
Ο Εντουάρ Φριτς επανεκλέγεται για 2η θητεία ως Πρόεδρος της Γαλλικής Πολυνησίας έπειτα από τη νίκη του κόμματός του, Tapura Huiraatiraστις γενικές εκλογές, όπου εξασφάλισε τις 39 από τις συνολικά 57 έδρες στη Συνέλευση της Γαλλικής Πολυνησίας. (Radio New Zealand International)

# 20 Μαΐου 

Καταστροφές και δυστυχήματαΟ κυκλώνας Σαγκάρ ενσκήπτει στη Μέση Ανατολή και στο Κέρας της Αφρικής, με αποτέλεσμα τον θάνατο τουλάχιστον 16 ατόμων. (The Weather Channel)Νόμος και έγκλημαΟ δήμαρχος Θεσσαλονίκης Γιάννης Μπουτάρης oνοσηλεύεται έπειτα από επίθεση ομάδας εθνικιστών στη διάρκεια εκδήλωσης μνήμης για την Γενοκτονία των Ποντίων. (BBC)Πολιτική και εκλογέςΟ πρωθυπουργός της Ισπανίας Μαριάνο Ραχόι αποφασίζει να συνεχιστεί το καθεστώς της άμεσης διοίκησης στην Καταλονία μετά την ανακοίνωση της διορισμένης κυβέρνησης υπό τον Κιμ Τόρα. (HuffPost)
Προεδρικές εκλογές στη Βενεζουέλα (2018)
Ο Πρόεδρος της Βενεζουέλας Νικολάς Μαδούρο κερδίζει τις προεδρικές εκλογές εν μέσω καταγγελιών για μαζικές παρατυπίες. (Reuters)

# 21 Μαΐου 

Διεθνείς σχέσειςΗ Παραγουάη ανοίγει την πρεσβεία της στην Ιερουσαλήμ και γίνεται η 3η χώρα, μετά τις ΗΠΑ και τη Γουατεμάλα, η οποία μεταφέρει την διπλωματική της αποστολή στο Ισραήλ από το Τελ Αβίβ στην Ιερουσαλήμ. (AP μέσω Politico)
Ο Αμερικανός υπουργός Εξωτερικών Μάικ Πομπέο αναφέρει ότι οι ΗΠΑ θα επιβάλουν τις "μεγαλύτερες κυρώσεις στην ιστορία" εναντίον του Ιράν, εάν δεν ικανοποιήσει τις διάφορες απαιτήσεις, ανάμεσα στις οποίες είναι να τερματιστεί το πυρηνικό πρόγραμμα της Τεχεράνης και να σταματήσει να αναμιγνύεται στον εμφύλιο πόλεμο της Συρίας. (Reuters)

# 22 Μαΐου 

Πόλεμος και επιθέσειςΣυριακός εμφύλιος πόλεμος
Συριακές κυβερνητικές δυνάμεις ανακηρύσσουν τη Δαμασκό και τα περίχωρά της "εντελώς ασφαλή" για πρώτη φορά από το 2011, έπειτα από την κατάληψη των στρατοπέδων Γιαρμούκ και Αλ Χατζάρ αλ Ασουάντ από το ΙΚΙΛ. (CBS News)
Η Διεθνής Αμνηστία σε έκθεσή της υποστηρίζει ότι έχει μαρτυρίες πως διαπράχθηκε σφαγή 100 ινδουιστών στο χωριό Χα Μονγκ Σέικ στις 25 Αυγούστου 2017, την ίδια μέρα που επιτέθηκαν δυνάμεις ασφαλείας στην πολιτεία Ραχίν της Μιανμάρ.(BBC News)Καταστροφές και δυστυχήματαΤουλάχιστον 16 άτομα σκοτώνονται και 38 τραυματίζονται στην Κανταχάρ του Αφγανιστάν εξαιτίας της κατά λάθος ενεργοποίησης εκρηκτικού μηχανισμού κατά την προσπάθεια των δυνάμεων ασφαλείας να τον εξουδετερώσουν. (Al Jazeera)Διεθνείς σχέσειςΗ Ζιμπάμπουε αιτείται ξανά να ενταχθεί στην Κοινοπολιτεία των Εθνών. Η χώρα αποχώρησε από την Κοινοπολιτεία το 2003 έπειτα από τις αμφιλεγόμενες εκλογές του 2002. (Al Jazeera)

# 23 Μαΐου 

Καταστροφές και δυστυχήματαΣε δυστύχημα με ποταμόπλοιο στην Λαϊκή Δημοκρατία Κονγκό σκοτώνονται 49 άνθρωποι στην επαρχία Τσουάπα. (Reuters) (BBC)Πολιτική και εκλογέςΠολιτική της Ιταλίας
Ο Πρόεδρος της Ιταλίας Σέρτζιο Ματαρέλα δίνει εντολή για σχηματισμό κυβέρνησης στον Τζουζέπε Κόντε. Η νέα κυβέρνηση θα υποστηρίζεται από το Κίνημα Πέντε Αστέρων και τη Λέγκα του Βορρά. (kathimerini.gr)

# 24 Μαΐου 

Καταστροφές και δυστυχήματαΠτήση MH17
Ολλανδός αξιωματούχος της διερευνητικής ομάδας που αναζητά τα αίτια της αεροπορικής τραγωδίας αποδίδουν ευθύνες στις Ρωσικές Ένοπλες Δυνάμεις για την κατάρριψη του αεροσκάφους των Μαλαισιανών Αερογραμμών το 2014. Το υπουργείο Άμυνας στη Ρωσία αρνείται ότι ο ρωσικός στρατός έχει οποιαδήποτε σχέση με την συντριβή του αεροσκάφους. (BBC)
Από βροχές μουσώνων πεθαίνουν 12 άτομα στη Σρι Λάνκα. (Al Jazeera)Διεθνείς σχέσειςΑμερικανο-βορειοκορεατική σύνοδος κορυφής
Η Βόρεια Κορέα ανατινάζει τις σήραγγες που χρησιμοποιούνταν στις πυρηνικές δοκιμές στο πλαίσιο των δεσμεύσεών της για να αποκλιμακωθεί η κρίση στην κορεατική χερσόνησο. (The TOC)
Ο Πρόεδρος των ΗΠΑ Ντόναλντ Τραμπ αναβάλλει την προγραμματισμένη σύνοδο κορυφής με τον ηγέτη της Βόρειας Κορέας Κιμ Γιονγκ Ουν επικαλούμενος οργή και εχθρότητα σε πρόσφατη δήλωση της Πιονγιάνγκ. Ο Τραμπ δηλώνει ότι μπορεί ακόμα να διεξαχθεί και σύνοδος κορυφής, προειδοποιώντας ότι οι δυνάμεις ασφαλείας των ΗΠΑ είναι σε επιφυλακή αν χρειαστεί. (CNN), (The Washington Examiner)
Η Μπουρκίνα Φάσο διακόπτει τις διπλωματικές σχέσεις με την Ταϊβάν. (The Washington Post), (Reuters)Νόμος και έγκλημαΈνοπλος ανοίγει πυρ σε εστιατόριο στην Οκλαχόμα Σίτι της αμερικανικής πολιτείας Οκλαχόμα, με αποτέλεσμα τον τραυματισμό δύο ανθρώπων και έπειτα από ανταλλαγή πυροβολισμών με έναν ένοπλο περαστικό τον θάνατο του ίδιου του δράστη. (CNN)

# 25 Μαΐου 

ΟικονομίαΗ Κολομβία γίνεται το 37ο μέλος του ΟΟΣΑ. (Xinhua)Δυστυχήματα και καταστροφέςΣε δυστύχημα στην Κιριαντόνγκο στην Δυτική Περιφέρεια της Ουγκάντας σκοτώνονται 48 άνθρωποι. Σύμφωνα με τις αστυνομικές αρχές, το δυστύχημα συνέβη όταν ένα λεωφορείο χτύπησε έναν ελκυστήρα που πορευόταν στο δρόμο χωρίς φώτα τη νύχτα και εν συνεχεία συγκρούστηκε με ένα φορτηγό.(Skai.gr)Διεθνείς σχέσειςΟ Πρόεδρος της Κολομβίας Χουάν Μανουέλ Σάντος ανακοινώνει ότι η Κολομβία θα γίνει την ερχόμενη εβδομάδα η πρώτη χώρα στη Λατινική Αμερική που θα ενταχθεί στο ΝΑΤΟ ως παγκόσμιος εταίρος. (kathimerini.gr)Νόμος και έγκλημαΓενικός Κανονισμός Προστασίας Δεδομένων
Τίθεται σε εφαρμογή ο νέος κανονισμός για τα προσωπικά δεδομένα στην Ευρωπαϊκή Ένωση. (cyprustimes.com)
Στην Ευρώπη και στο Ηνωμένο Βασίλειο πολλοί ειδησεογραφικοί δικτυακοί τόποι της Αμερικής σταματούν τη λειτουργία τους, μεταξύ των οποίων οι εφημερίδες Los Angeles Times, Chicago Tribune και Lee Enterprises. (The Independent)
Ο Αμερικανός κινηματογραφικός παραγωγός Χάρβεϊ Βαϊνστάιν παραδίδεται στις αστυνομικές αρχές της Νέας Υόρκης. Εναντίον του απαγγέλλονται επίσημα κατηγορίες για βιασμό και για άλλα σεξουαλικά αδικήματα που αφορούν δύο γυναίκες. (BBC News)Πολιτική και εκλογέςΟ Πρόεδρος της Ρωσίας Βλαντιμίρ Πούτιν ανακοινώνει την πρόθεσή του να παραιτηθεί από το αξίωμά του το 2024. (thetoc.gr)
Ο πρωθυπουργός της Ισπανίας Μαριάνο Ραχόι αρνείται να προκηρύξει πρόωρες εκλογές έπειτα από την κατάθεση πρότασης μομφής εναντίον του από το Σοσιαλιστικό Κόμμα. Μέλη του κόμματος του Ραχόι εμπλέκονται σε υπόθεση διαφθοράς.(Κέρδος)
Γενικές εκλογές στα Μπαρμπάντος (2018):
Στα Μπαρμπάντος η Μία Μότλεϊ ορκίζεται η πρώτη γυναίκα πρωθυπουργός μετά τη νίκη του Εργατικού Κόμματος της αντιπολίτευσης στις γενικές εκλογές. Το εν λόγω κόμμα κέρδισε όλες τις 30 έδρες της Εθνοσυνέλευσης. (Reuters)
Ιρλανδικό δημοψήφισμα (2018):
Στις κάλπες προσέρχονται οι πολίτες στην Ιρλανδική Δημοκρατία σε δημοψήφισμα για την νομιμοποίηση των αμβλώσεων με την κατάργηση της 8ης τροπολογίας του συντάγματος. Υπέρ της νομιμοποίησης τάσσεται το 66% των ψηφισάντων. (HuffPost Greece)

# 26 Μαΐου 

Καταστροφές και δυστυχήματαΟ κυκλώνας Μεκούνου πλήττει το Ομάν αφήνοντας τουλάχιστον 5 νεκρούς και άλλους 30 αγνοουμένους. Στη συνέχεια η καταιγίδα κινείται βορειότερα προς την Σαουδική Αραβία. (AP via MSN.com) (IMD)
Στη Γαλλία από ανατροπή λεωφορείου με φιλάθλους ράγκμπι σκοτώνονται 3 άτομα και άλλα 14 τραυματίζονται στα βόρεια της Βαλένς.(skai.gr)ΟικονομίαΟ Πρόεδρος της Τουρκίας Ρετζέπ Ταγίπ Ερντογάν καλεί τους πολίτες της χώρας του να μετατρέψουν τα δολάρια και τα ευρώ τους σε λίρες Τουρκίας. (The TOC)Πολιτική και εκλογέςΙρλανδικό δημοψήφισμα (2018):
Ο πρωθυπουργός της Ιρλανδίας Λέο Βαράντκαρ χαρακτηρίζει ως "αθόρυβη επανάσταση" την χθεσινή θετική ψήφο των πολιτών στο δημοψήφισμα για την συνταγματική νομιμοποίηση των αμβλώσεων. (kathimerini.gr)ΑθλητισμόςΟΥΕΦΑ Τσάμπιονς Λιγκ 2017–18:
Η Ρεάλ Μαδρίτης κατακτά για 13η φορά (περισσότερες φορές από κάθε άλλη ευρωπαϊκή ομάδα) και 3η συνεχή χρονιά το ΟΥΕΦΑ Τσάμπιονς Λιγκ επικρατώντας με 3-1 της Λίβερπουλ ΦΚ στον τελικό που γίνεται στο στάδιο Ολυμπίσκι του Κιέβου.(CNN Greece)
Στο έπταθλο η Ολυμπιονίκης Ναφισατού Τιάμ γίνεται η πρώτη επταθλήτρια που πηδά πάνω από 2 μέτρα. Σε μίτινγκ στο Γκέτσις της Αυστρίας πέτυχε άλμα 2,01 μέτρων, που αποτελεί και ρεκόρ γυναικών στο σύνολο. (Het Laatste Nieuws) (IAAF)

# 27 Μαΐου 

Πολιτική και εκλογέςΟ Τζουζέπε Κόντε παραδίδει την εντολή για σχηματισμό κυβέρνησης στην Ιταλία, παρατείνοντας το πολιτικό αδιέξοδο στη χώρα. Ο Πρόεδρος της Ιταλίας Σέρτζιο Ματαρέλα αρνήθηκε προηγουμένως να εγκρίνει για υπουργό Οικονομικών τον τεχνοκράτη Πάολο Σαβόνα. (in.gr)
Πολιτική της Κολομβίας
Κολομβιανές προεδρικές εκλογές (2018): Στις κάλπες για τον πρώτο γύρο των προεδρικών εκλογών προσέρχονται οι ψηφοφόροι στην Κολομβία. (naftemporiki.gr)ΑθλητισμόςΟ Αυστραλός Γουίλ Πάουερ κερδίζει το 102ο ράλι του Ιντιανάπολις 500.(BBC Sport)

# 28 Μαΐου 

Πολιτική και εκλογέςΠολιτική της Ιταλίας:
Ο Κάρλο Κοταρέλι λαμβάνει εντολή σχηματισμού κυβέρνησης και θα γίνει μεταβατικός πρωθυπουργός της Ιταλίας, οδηγώντας τη χώρα σε νέες εκλογές. (news247.gr)
Πολιτική της Κολομβίας
Κολομβιανές προεδρικές εκλογές (2018): Σύμφωνα με τα αποτελέσματα του πρώτου γύρου των χθεσινών προεδρικών εκλογών στην Κολομβία, ο δεξιός υποψήφιος Ιβάν Ντούκε προηγήθηκε του αντιπάλου του, πρώην αντάρτη, του αριστερού Γκουστάβο Πέτρο, και θα αναμετρηθούν στον δεύτερο και τελικό γύρο στις 17 Ιουνίου. (naftemporiki.gr)

# 29 Μαΐου 

Ένοπλες συγκρούσεις και επιθέσειςΤρεις άνθρωποι, μεταξύ των οποίων δύο αξιωματικοί της αστυνομίας, σκοτώνονται στη Λιέγη, στο Βέλγιο και τέσσερις αστυνομικοί τραυματίζονται σε πυροβολισμό. Ο δράστης πήρε μια γυναίκα ως όμηρο, αλλά αργότερα σκοτώθηκε από την αστυνομία. (BBC)Καταστροφές και δυστυχήματαΗ υποτροπική καταιγίδα Αλμπέρτο, η πρώτη βαπτισμένη καταιγίδα του 2018, προξενεί καταστροφές στις δυτικές ακτές της Φλόριντα στις Ηνωμένες Πολιτείες. (CNN)
Δύο δημοσιογράφοι του WYFF, οι Μάικ Μακ Κόρμικ και Άαρον Σμέλτσερκ, σκοτώνονται όταν ένα δέντρο πέφτει επάνω στο αυτοκίνητό τους καθώς καλύπτουν τη θύελλα στη Βόρεια Καρολίνα. (BBC)
Τουλάχιστον 50 άνθρωποι αναφέρθηκε ότι πέθαναν εν μέσω σφοδρών καταιγίδων στη βόρεια Ινδία. (BBC)Διεθνείς σχέσειςΔιεθνής αναγνώριση της Αμπχαζίας και της Νότιας Οσετίας
Η κυβέρνηση της Συρίας αναγνωρίζει τα αμφισβητούμενα εδάφη της Αμπχαζίας και της Νότιας Οσετίας ως ανεξάρτητα κράτη. Η Γεωργία διακόπτει τις διπλωματικές της σχέσεις με τη Συρία σε απάντηση. (SANA) 29257063.html (RFE / RL) (DW)
Η Παπούα Νέα Γουινέα απαγορεύει για έναν μήνα το Facebook "για να διερευνήσει τις επιπτώσεις του κοινωνικού δικτύου στον πληθυσμό και να σπάσει τους ψεύτικους λογαριασμούς." (The Hill)Πολιτική και εκλογέςΟ Κυβερνήτης του Μισούρι Έρικ Γκρέιτενς ανακοινώνει την παραίτησή του (σε ισχύ την 1η Ιουνίου) εν μέσω καταγγελιών για σεξουαλική κακοποίηση και κακοδιαχείρηση ενός καταλόγου με δωρητές για φιλανθρωπικούς σκοπούς. Ο υποκυβερνήτης Μάικ Πάρσον θα αναλάβει στη θέση του Γκρέιτενς. (BBC) (St Louis Post-Dispatch)

# 30 Μαΐου 

Ένοπλες συγκρούσεις και επιθέσειςΟυκρανική κρίση
Ο Αρκάντι Μπαμπτσένκο, ο οποίος φέρεται να δολοφονήθηκε χθες στο Κίεβο της Ουκρανίας, εμφανίζεται σε ζωντανή τηλεόραση, δηλώνοντας ότι η δολοφονία ήταν σκηνοθετημένη. (BBC)Επιχειρήσεις και οικονομίαΟι εργάτες πετρελαίου στη Βραζιλία ξεκινούν απεργία διάρκειας 72 ωρών, εν μέσω της απεργίας των οδηγών φορτηγών. (Reuters)Διεθνείς σχέσειςΣύμφωνα με τον πρωθυπουργό της ΠΓΔΜ Ζόραν Ζάεφ, οι συνομιλίες με την Ελλάδα σχετικά με το όνομα της ΠΓΔΜ βρίσκονται σε τελική φάση. Ο Ζάεφ λέει ότι εάν συμφωνηθεί συμβιβαστικό όνομα για τη χώρα, θα τεθεί σε δημοψήφισμα. (RFE / RL)

# 31 Μαΐου 

Πόλεμος και επιθέσειςΟι επίσκοποι της Ρωμαιοκαθολικής Εκκλησίας αναβάλλουν τις συνομιλίες με την κυβέρνηση της Νικαράγουας έπειτα από τις διαδηλώσεις εναντίον του προέδρου Ντανιέλ Ορτέγκα γίνονται βίαιες. Σύμφωνα με το Κέντρο Ανθρωπίνων Δικαιωμάτων, φιλοκυβερνητικές ένοπλες ομάδες σκότωσαν 11 ανθρώπους. (Reuters)Νόμος και έγκλημαΤο Κοινοβούλιο της Δανίας (Folketing) ψηφίζει με 75 υπέρ έναντι 30 κατά να απαγορεύσει τον ρουχισμό που καλύπτει το πρόσωπο, συμπεριλαμβανομένων των ισλαμικών μαντιλών όπως το νικάμπ και η μπούρκα. Παρόμοιες απαγορεύσεις βρίσκονται ήδη σε ισχύ στην Αυστρία, τη Γαλλία και το Βέλγιο. (The Guardian)Επιστήμη και τεχνολογίαΠαλαιοντολόγοι από το Πανεπιστήμιο του Μπρίστολ ανακοινώνουν μέσω της επιστημονικής επιθεώρησης Nature, την ανακάλυψη του αρχαιότερου απολιθώματος σαύρας στον κόσμο, το οποίο υπολογίζεται ότι είναι ηλικίας 240 εκατ. ετών. Το απολίθωμα της Megachirella wachtleri είναι ο παλαιότερος γνωστός πρόγονος όλων των σύγχρονων σαυρών και φιδιών. (Science Daily) (CBC)
