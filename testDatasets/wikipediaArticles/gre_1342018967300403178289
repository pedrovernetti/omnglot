
## Πεγιούουε

Το Πεγιούουε (ισπανικά: Pelluhue) είναι μια πόλη και κοινότητα στην επαρχία Καουκένες της έβδομης περιοχής της κεντρικής Χιλής του Μάουλε.
Η κοινότητα του Πεγιούουε έχει μια έκταση 371,4 χλμ² και συνορεύει στα βόρεια με το Τσάνκο, στα νότια με τη Κομπκεκούρα (Επαρχία Νιούμπλε), στα ανατολικά με το Καουκένες και στα δυτικά με τον Ειρηνικό Ωκεανό. Η έδρα του είναι η πόλη του Κουρανίπε.
Αν και το Κουρανίπε είναι η έδρα του δήμου, το Πεγιούουε έχει έναν μεγαλύτερο πληθυσμό. Σύμφωνα με την απογραφή του 2002, το Πεγιούουε εκτείνεται σε μια έκταση 371.4 χλμ² και είχε 6.414 κατοίκους. Το Πεγιούουε έχει αυξηθεί σταθερά κατά τη διάρκεια των τελευταίων δύο δεκαετιών.Και οι δύο πόλεις, το Πεγιούουε και το Κουρανίπε, είναι σήμερα δημοφιλή παράκτια θέρετρα. Το Πεγιούουε εξελίχθηκε από έναν ταπεινό όρμο των ψαράδων σε ένα πολυσύχναστο θερινό θέρετρο σε λιγότερο από 50 χρόνια. 
Και το Πεγιούουε και το Κουρανίπε ήταν μέρος του δήμου του Τσάνκο μέχρι το 1979. Ο δήμος και η κοινότητα του Πεγιούουε δημιουργήθηκε επίσημα στις 26 Οκτωβρίου 1979, όταν και οι δύο πόλεις, μαζί με τα γειτονικά εδάφη τους, δημιούργησαν ένα νέο δήμο.
Ως κοινότητα, το Πεγιούουε είναι μια διοικητική διαίρεση του τρίτου επιπέδου της Χιλής που διοικείται από ένα δημοτικό συμβούλιο, διευθύνεται από έναν δήμαρχο ο οποίος εκλέγεται άμεσα κάθε τέσσερα χρόνια.
Το Εθνικό Καταφύγιο «Λος Ρουίλες» είναι ένα πάρκο στο ανατολικότερο μέρος του δήμου. Το πάρκο περιέχει πολλά εγγενή είδη δέντρων και φυτών. Πολλά από αυτά είναι μοναδικά στην περιοχή.

# Εξωτερικοί σύνδεσμοι 

Δήμος του Πεγιούουε (Ισπανικά)
Indicadores comunales de Pelluhue en la Biblioteca del Congreso Nacional de Chile Κοινοτικοί δείκτες του Πεγιούουε στη βιβλιοθήκη του Κογκρέσου της Χιλής (Ισπανικά)
Εθνικό Ινστιτούτο της Στατιστικής (Ισπανικά)
