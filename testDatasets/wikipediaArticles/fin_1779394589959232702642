
## 16. marraskuuta

16. marraskuuta on gregoriaanisen kalenterin mukaan vuoden 320. päivä (321. päivä karkausvuonna). Vuodesta on jäljellä 45 päivää.

# Nimipäivät 

– suomalainen kalenteri: Aarne, Aarno, Aarni
– suomenruotsalainen kalenteri: Arne, Arnold, Arna
– ortodoksinen kalenteri: Matti
– saamenkielinen kalenteri: Ártne
– vanhemmissa kalentereissa: Edmund, Ottomarus

# Tapahtumia 

534 – Corpus iuris civilis -lakikokoelmasta julkaistiin toinen ja samalla lopullinen versio.
1532 – Inkahallitsija Atahualpa jäi Francisco Pizarron johtamien konkistadorien vangiksi.
1653 – Hämäläis-Osakunta sekä Wiipurilainen Osakunta (WiO) perustettiin.
1849 – Fjodor Dostojevski tuomittiin kuolemaan, syynä yhteydet radikaaliin hallituksenvastaiseen älykköryhmittymään. Sittemmin hänen tuomionsa lievennettiin pakkotyöksi.
1889 – Helsingin Sanomien ensimmäinen näytenumero julkaistiin nimellä "Päivälehti".
1904 – Sir John Ambrose Fleming keksi elektroniputken.
1918 – Unkari julistetaan tasavallaksi krysanteemivallankumouksen jälkeen.
1920 – Australialainen lentoyhtiö Qantas perustettiin.
1933 – Yhdysvallat ja Neuvostoliitto solmivat diplomaattisuhteet.
1938 - Albert Hofmann syntetisoi onnistuneesti LSD:tä.
1939 – Tukholmassa oleskellut Suomen Kommunistisen Puolueen pääsihteeri Arvo Tuominen sai Neuvostoliiton kommunistisen puolueen politbyroolta kutsun saapua Moskovaan ja ryhtyä "Suomen kansanhallituksen" pääministeriksi. Tuominen kieltäytyi tehtävästä ja jäi Tukholmaan.
1944 – Ensimmäiset Jussi-patsaat jaettiin.
1945 – UNESCO perustettiin.
1957 – Sarjamurhaaja Ed Gein murhasi viimeisen uhrinsa, Bernice Wordenin.
1959 – Broadway-musikaalin The Sound of Music ensiesitys.
1965 – Venera-avaruusohjelma: Neuvostoliitto laukaisi Venera 3 -avaruusluotaimen kohti Venus-planeettaa. Siitä tuli ensimmäisen vieraalle planeetalle laskeutunut avaruusalus (1.3.1966).
1988 – Benazir Bhutto valittiin vaaleilla Pakistanin pääministeriksi.
1995 – Radovan Karadžić ja Ratko Mladić asetettiin Haagin sotarikostuomioistuimessa poissaolevina syytteeseen Srebrenican verilöylystä
2000 – Bill Clinton vieraili ensimmäisenä Yhdysvaltain virassaolevana presidenttinä Vietnamissa.
2001 – Ensimmäinen Harry Potter -elokuva Harry Potter ja viisasten kivi ensi-illassa Yhdysvalloissa, Yhdistyneessä kuningaskunnassa ja Kanadassa.
2004 – X-43 SCRAMJET teki ilmaa käyttävien suihkukoneiden nopeusennätyksen lentäessään lähes Mach 10:n nopeudella eli noin 11 200 km/h (3,11 km/s).
2010 – Prinssi William ja Kate Middleton julkistivat kihlauksensa.

# Syntyneitä 

42 eaa. – Tiberius, Rooman keisari (k. 37)
1717 – Jean le Rond d'Alembert, ranskalainen matemaatikko, fyysikko ja filosofi, yksi Encyclopédien tekijöistä (k. 1783)
1861 – Arvid Järnefelt, suomalainen kirjailija (k. 1932)
1874 – Aleksandr Koltšak, venäläinen amiraali, arktisten alueiden tutkija ja valkoinen sotilasjohtaja Venäjän sisällissodassa (k. 1920)
1882 – Tazio Nuvolari, italialainen kilpa-autoilija (k. 1953)
1891 – Julius Leber, saksalainen sosiaalidemokraattinen poliitikko, heinäkuun 20. päivän salaliiton jäsen (k. 1945)
1895 – Paul Hindemith, saksalainen säveltäjä, alttoviulisti, teoreetikko ja kapellimestari (k. 1963)
1896 – Oswald Mosley, brittiläinen poliitikko ja baronetti (k. 1980)
1900 – Eliška Junková, tšekkoslovakialainen kilpa-ajaja (k. 1994)
1907 – Burgess Meredith, yhdysvaltalainen näyttelijä (k. 1997)
1916 – Daws Butler, yhdysvaltalainen ääninäyttelijä (s. 1988)
1922 – José Saramago, vuoden 1998 Nobelin kirjallisuuspalkinnon saanut portugalilainen kirjailija (k. 2010)
1930 – Chinua Achebe, nigerialainen kirjailija ja professori (k. 2013)
1938 – Robert Nozick, yhdysvaltalainen filosofi (k. 2002)
1939 – Henrik Otto Donner, suomalainen musiikkivaikuttaja, muusikko ja säveltäjä (k. 2013)
1942 – Reima Nummila, suomalainen jalkapalloilija
1946 – Joseph Henry White (”Jo Jo White”), yhdysvaltalainen koripalloilija (k. 2018)
1949 – Jukka Alihanka, suomalainen lääkäri, unitutkija, sanoittaja ja säveltäjä (k. 2013)
1951 – Peter Fryckman, suomalainen liikemies
1952 – Shigeru Miyamoto, japanilainen pelisuunnittelija
1955 – Turo Pajala, suomalainen näyttelijä (k. 2007)
1955 – Petteri Paronen, suomalainen farmasian tohtori (Kuopion kaupunginjohtaja)
1958 – Anne Holt, norjalainen rikoskirjailija
1963 – Antoine Kombouaré, ranskalainen jalkapallovalmentaja
1965 – Mika Aaltonen, suomalainen jalkapalloilija ja tulevaisuudentutkija
1966 – Christian Lorenz, saksalainen kosketinsoittaja ("Rammstein")
1968 – Jong-Il Byun, eteläkorealainen nyrkkeilijä
1973 – Christian Horner, brittiläinen Formula 1 -tallipäällikkö ja entinen kilpakuljettaja
1976 – Juha Pasoja, suomalainen jalkapalloilija
1977 – Oksana Bajul, ukrainalainen taitoluistelija ja olympiavoittaja
1977 – Maggie Gyllenhaal, yhdysvaltalainen näyttelijä
1981 – Arttu Pihlainen, suomalainen alamäkiluistelun maailmanmestari
1983 – Kari Lehtonen, suomalainen jääkiekkoilija
1983 – Britta Steffen, saksalainen uimari
1985 – Sanna Marin, suomalainen SDP:n kansanedustaja ja ministeri
1988 – Helan Abdulla (”Helly Luv”), kurdilainen näyttelijä ja laulaja
1995 – Choi Jong-hyun (”Changjo”), eteläkorealainen laulaja (Teen Top)
1996 – Brendan Murray, irlantilainen laulaja

# Kuolleita 

1272 – Henrik III, Englannin kuningas (s. 1207)
1327 – Walter Reynolds, Canterburyn arkkipiispa
1779 – Pehr Kalm, suomalainen luonnontutkija ja tutkimusmatkailija (s. 1716)
1797 – Fredrik Vilhelm II, Preussin kuningas (s. 1744)
1831 – Karl von Clausewitz, saksalainen kenraali ja sotateoreetikko (s. 1780)
1836 – Christian Hendrik Persoon, ranskalainen kasvitieteilijä (s. 1761)
1885 – Louis Riel, kanadalainen poliitikko ja métis-kansan johtaja (s. 1844)
1906 – J. H. Erkko, suomalainen runoilija, aforistikko, näytelmäkirjailija ja kulttuurivaikuttaja (s. 1849)
1907 – Lucien Marcus Underwood, yhdysvaltalainen kasvitieteilijä, toimittaja ja lintutieteilijä (s. 1853)
1922 – Max Abraham, saksalainen fyysikko (s. 1875)
1945 – Kaarlo Sarkia, suomalainen runoilija ja esteetikko (s. 1902)
1960 – Clark Gable, yhdysvaltalainen näyttelijä (s. 1901)
1960 – John Österholm, suomalainen poliitikko (s. 1882)
1965 – Erik Heinrichs, suomalainen kenraali ja Mannerheim-ristin ritari (s. 1890)
1971 – Edie Sedgwick, yhdysvaltalainen elokuvanäyttelijä ja valokuvamalli (s. 1943)
1973 – Alan Watts, brittiläinen uskonnonfilosofi ja kirjailija (s. 1915)
1981 – Niilo Yli-Vainio, suomalainen helluntailainen saarnaaja, evankelista ja kirjailija (s. 1920)
2005 – Henry Taube, vuoden 1983 Nobelin kemianpalkinnon saanut kanadalaissyntyinen kemisti (s. 1915)
2006 – Milton Friedman, vuoden 1976 ns. Nobelin taloustieteen palkinnon saanut taloustieteilijä (s. 1912)
2008 – Reg Varney, brittiläinen näyttelijä (s. 1916)
2016 – Jay Wright Forrester, yhdysvaltalainen professori, tietokonealan pioneeri ja järjestelmädynamiikan perustaja (s. 1918)
2016 – Melvin Laird, yhdysvaltalainen poliitikko (s. 1922)
2017 – Dik Mik, brittiläinen muusikko, Hawkwindin perustajajäsen (s. 1943)
2018 – Peter Berndtson, suomalainen televisiotoimittaja (s. 1956)
2018 – William Goldman, yhdysvaltalainen kirjailija ja elokuvakäsikirjoittaja (s. 1931)

# Juhlapäiviä 

YK: Kansainvälinen suvaitsevaisuuden päivä ("International Day for Tolerance"). Päivää on vietetty vuodesta 1997.
Katso myös: kalenteri ~ 15. marraskuuta, 17. marraskuuta
