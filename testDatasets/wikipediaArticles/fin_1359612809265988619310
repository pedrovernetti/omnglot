
## Tiffany & Co.

Tiffany & Co. (myös Tiffany tai Tiffany's tai Tiffany & Company) on koru- ja kultaseppäalan pörssiyritys. Yrityksen kotipaikka on Fifth Avenuella Manhattanilla, New Yorkissa, Yhdysvalloissa.Holdingyhtiö Tiffany & Co. perustettiin vuonna 1984. Yritysryppään varsinainen toiminta tapahtuu monien tytäryritysten kautta. Yrityshistoria ulottuu vuoteen 1837, jolloin nykyisin tytäryrityksenä toimiva Tiffany & Company perustettiin. Yrityksen päätuotteena ovat korut, joista kertyi vuonna 2014 yhteensä 92 prosenttia yrityksen nettomyynnistä. Tiffany & Co. valmistaa ja myy myös kelloja, nahkatuotteita, hopeaesineitä (muita kuin koruja), posliinitavaraa, kristallia, hajusteita, paperitavaraa ja oheistuotteita.Tiffany & Co. -konsernin nettomyynti oli tilikaudella 2014 arvoltaan yhteensä 4,25 miljardia Yhdysvaltain dollaria. Nettovoittoa saatiin 11 % eli 482 miljoonaa dollaria. Yrityksen henklökuntaan kuului tammikuun lopussa 2015 noin 12 000 täysi- tai osapäiväistä työntekijää, joista 5 700 Yhdysvalloissa. Yrityksen maantieteellisista markkina-alueista tärkein on Amerikka, josta kertyi 48 prosenttia yrityksen nettomyynnistä. Tästä 88 prosenttia tuli Yhdysvalloista. Tiffanyllä oli omia myymälöitä Yhdysvalloissa 95, Kanadassa 11, Meksikossa 11 ja Brasiliassa viisi. Aasian ja Tyynenmeren markkina-alueelta kertyi 24 prosenttia yrityksen nettomyynnistä, ja tästä yli puolet tuli Kiinasta. Markkina-alueella oli yhteensä 73 Tiffany & Co. -myymälää. Japanista kertyi 13 prosenttia yrityksen maailmanlaajuisesta myynnistä. Maassa oli 56 Tiffanyn myymälää. Euroopan markkina-alueelta saatiin 12 prosenttia nettomyynnistä. Alueella oli 38 omaa myymälää. Yhdistyneistä kuningaskunnista oli peräisin 40 % koko Euroopan nettomyynnistä.

# Kuvia 

 
 
 
 
 
 
 

# Lähteet 

# Aiheesta muualla 

 Kuvia tai muita tiedostoja aiheesta Tiffany & Co. Wikimedia Commonsissa
