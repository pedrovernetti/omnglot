
## Νίκος Δημόπουλος

Ο Νίκος Δημόπουλος (1926 - 13 Μαρτίου 2012) ήταν Έλληνας κινηματογραφιστής, ο οποίος θεωρείται ένας από τους σημαντικότερους διευθυντές φωτογραφίας στην Ελλάδα. Περισσότερο γνωστός, παρ'όλα αυτά, είναι για τη μακρόχρονη συνεργασία του με την εταιρεία Φίνος Φιλμ, στην οποία συμμετείχε σε πάνω από 70 ταινίες. Σπουδαία στιγμή στην καριέρα του θεωρείται η ταινία Το χώμα βάφτηκε κόκκινο, η οποία ήταν υποψήφια ξενόγλωσσης ταινίας για όσκαρ. Ο Νίκος ήταν αδελφός του Ντίνου Δημόπουλου, του γνωστού Έλληνα σκηνοθέτη.Ο Δημόπουλος ξεκίνησε την καριέρα του στην εταιρεία Φίνος Φιλμ, στις αρχές της δεκαετίας του 50, ως βοηθός φωτογράφου τότε. Ως διευθυντής φωτογραφίας ξεκίνησε με την ταινία Ο θησαυρός του μακαρίτη, το 1959, και από αυτό το πόστο συμμετείχε σε 47 ταινίες της Φίνος Φιλμ. Μεταξύ των οποίων: Η θεία από το Σικάγο, Νόμος 4000, Ο φίλος μου Λευτεράκης, Ίλιγγος κ.λπ. Ωστόσο, στη δεκαετία του 70 εγκατέλειψε την Ελλάδα για προορισμό την Αυστραλία. Εκεί δούλεψε κυρίως στην τηλεόραση.Πέρα από φωτογράφος, έκανε και μία σκηνοθετική απόπειρα, το 1964, σε μία μικρού μήκους ταινία, το Κύπρος, το νησί των παλικαριών. Πέθανε στις 13 Μαρτίου 2012, στη Μελβούρνη.

# Παραπομπές 

# Εξωτερικοί σύνδεσμοι 

Ο Νίκος Δημόπουλος στο Finosfilm.com
