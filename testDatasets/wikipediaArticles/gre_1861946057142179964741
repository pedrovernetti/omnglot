
## Λίμνη Ίναρη

Η λίμνη Ίναρη (φινλανδικά: Inarijärvi/Inarinjärvi, βόρεια σάμι: Anárjávri, ίναρι σάμι: Aanaarjävri, σκολτ σάμι: Aanarjäuʹrr, σουηδικά: Enare träsk, νορβηγικά: Enaresjøen) είναι η μεγαλύτερη λίμνη της Λαπωνίας και η τρίτη μεγαλύτερη λίμνη της Φινλανδίας. Βρίσκεται στο βόρειο τμήμα της Λαπωνίας, βόρεια του Αρκτικού Κύκλου. Η λίμνη βρίσκεται 117-119 μέτρα πάνω από τη στάθμη της θάλασσας και ρυθμίζεται στο εργοστάσιο παραγωγής ηλεκτρικής ενέργειας Καϊτακόσκι στη Ρωσία. Η περίοδος παγώματος κανονικά εκτείνεται από τον Νοέμβριο έως τις αρχές Ιουνίου.
Τα πιο γνωστά νησιά της λίμνης είναι το Χάουτουουμαασααρι («Νησί Νεκροταφείο»), το οποίο χρησίμευε ως νεκροταφείο για τους αρχαίους Λάπωνες κατοίκους και το Ούκονκιβι («Πέτρα Ούκκο»), ιστορικό κέντρο θυσιών των αρχαίων κατοίκων της περιοχής. Συνολικά υπάρχουν πάνω από 3.000 νησιά. Πέστροφα, σολομός λίμνης, αρκτοσαλβελίνος, κορέγονος, θύμαλλος, πέρκα και λούτσος βρίσκονται στη λίμνη Ίναρη.
Η λίμνη καλύπτει 1.040 τετραγωνικά χιλιόμετρα. Αδειάζει προς το βορρά μέσω του Πάατσιοκι στο στόμιο του Βαράνγκερφιορδ, που είναι ένας κόλπος της θάλασσας του Μπάρεντς.
Ο Φίλιπ Πούλμαν, συγγραφέας της σειράς βιβλίων Η Τριλογία του Κόσμου, επέλεξε αυτή τη λίμνη να είναι το σπίτι της μάγισσας Σεραφίνας Πέκκαλα.
Το κοίλωμα της λίμνης είναι ένας τεκτονικός λάκκος οριοθετούμενος από ρήγματα ενεργά στον Καινοζωικό.

# Παραπομπές 

