
## Hämähäkkimiehen kuvitteellinen historia

Hämähäkkimiehen kuvitteellinen historia kertoo sarjakuvissa esiintyvän supersankarin Hämähäkkimiehen menneisyydestä.

# Varhaiset vuodet 

Peter Benjamin Parker on Y.P.K.V.V.:lle työskennelleiden Richard ja Mary Parkerin poika. Hänen
agenttivanhempansa kuolivat Punakallo -nimistä superrikollista koskevassa tehtävässä. Peter jäi tätinsä May Parkerin ja setänsä Ben Parkerin huostaan New Yorkin Queensiin, Forest Hillsiin. Vanha pari rakasti Peteriä, mutta tämä kasvaessaan tajusi, ettei ollut suosittu ikäistensä joukossa. Asiaa ei auttanut setä, joka oli liian vanha liittyäkseen mukaan kaikkiin Peterin aktiviteetteihin, eikä ylihuolehtiva täti. Peter kasvoi vähemmän fyysisten harrastusten, kuten sarjakuvien, valokuvauksen ja kotikemian parissa. Hänestä kasvoi yksinäinen, mutta poikkeuksellisen älykäs teini-ikäinen, jonka vahvuus ilmeni erityisesti tieteissä. Hän oli usein suositumpien ikätovereiden, kuten Flash Thompsonin, vitsien ja kiusaamisen kohteena.

Eräänä päivänä Peter meni tiedenäyttelyyn, jossa häntä puri radioaktiivinen hämähäkki. Peter tajusi saaneensa hämähäkkien kykyjä muistuttavat voimat, joihin kuului seinäkiipeily, yli-inhimilliset fyysiset voimat, nopeus ja ketteryys, sekä vaarasta varoittava hämähäkkivaisto.
Peter päätti heti lähteä hankkimaan mainetta ja kunniaa voimillaan, tarkoituksenaan voittaa Murskaaja Hogan painiottelussa. Tuolloin Peter vielä käytti amatöörimäisempää asua, joka ei muistuttanut paljonkaan Hämähäkkimiehen nykyistä asua. Voitettuaan ottelun, hän sai kutsun omaan televisiosarjaan naamioituna sankarina. Peter kehitti ohjelmaa varten nimen, puvun ja seittisingot. Peter saavutti nopeasti haluamansa julkisuuden, mutta eräänä päivänä esiinnyttyään ohjelmassa kassan varastanut murtovaras muutti hänen elämänsä. Peter antoi murtovarkaan juosta ohitseen yrittämättä pysäyttää tätä, vastaten raivostuneelle poliisille, ettei murtovaras ole hänen ongelmansa. Hän sai kuitenkin myöhemmin katua laiminlyöntiänsä huomattuaan, että sama murtovaras oli myöhemmin tappanut hänen Ben-setänsä, ainoan isähahmonsa.
Tajuttuaan aiheuttaneensa setänsä kuoleman, syyllisyydentuntoinen Peter päätti omistaa elämänsä taistelulle rikollisuutta vastaan. Nyt hän viimein ymmärsi setänsä käyttämän lausahduksen "Suuri voima tuo mukanaan suuren vastuun", ja on tuosta päivästä lähtien pitänyt sitä eteenpäin vievänä voimanaan.

Hämähäkkimiehen ensimmäinen urotyö tapahtui, kun hän pelasti J. Jonah Jamesonin astronauttipojan, John Jamesonin, tämän syöksyessä raketillaan kohti maata. Hämähäkkimiehen ensimmäinen urotyö sai paljon julkisuutta, ja pääsi kaikkiin sanomalehtiin. Tästä lähtien J. Jonah Jameson on vihannut Hämähäkkimiestä, joka sai enemmän julkisuutta ja kunniaa kuin hänen avaruusmatkalla ollut poikansa.

Peter Parker jatkoi kaikesta huolimatta opiskelua Midtownin lukiossa. Hämähäkkimiehen ensimmäinen kohtaaminen muiden supersankarien kanssa tapahtui, kun hän lähti rahanpuutteessa hakemaan töitä Ihmeneloset -sankariryhmältä. Ihmeneloset kuitenkin kertoivat, etteivät he saa palkkaa sankaritöistään. Hämähäkkimies jatkoi kuitenkin tiivistä suhdettaan Ihmenelosiin – yhdestä ryhmän jäsenestä Liekistä on tullut vuosien varrella Hämähäkkimiehen paras supervoimainen ystävä ja leikkimielinen kilpailija.
Hämähäkkimiehen ensimmäinen kohtaama vastustaja oli Kameleontti, joka yritti Hämähäkkimieheksi naamioituneena ryöstää pankin. Hämähäkkimiehen onnistui kuitenkin oveluudellaan päihittää hänet.

Ben-sedän kuolemasta asti May-täti ja Peter olivat kärsineet vakavista rahaongelmista, joten Peter tarvitsi kipeästi työtä. Peter sai kuulla, että Hämähäkkimiestä vihaava Daily Buglen omistaja J. Jonah Jameson tarjosi rahaa kuvista talojen katoilla terrorisoivasta Korppikotkasta. Peter otti työn, koska uskoi Hämähäkkimiehenä saavansa kuvat helposti. Pienien vaikeuksien jälkeen hän lopulta voitti Korppikotkan, ja sai haluamansa kuvat. Samoihin aikoihin Hämähäkkimies kohtasi myös ensimmäistä kertaa Tinurin, jonka oli palkannut Mysteerio.

Kohdattuaan nämä haasteet oli Hämähäkkimiehen ura supersankarina alkanut. Hän ei ollut kuitenkaan kertaakaan kohdannut vielä yhtä voimakasta superroistoa kuin Tohtori Mustekala. Tämän vuoksi Tohtori Mustekala saikin Hämähäkkimiehen helposti päihitettyä. Järkyttyneenä valtavasta tappiosta, Peter aikoi lopettaa Hämähäkkimiehen uran. Ihmenelosten Liekin pitämä puhe kuitenkin sai Peterin käsittämään, ettei hänen tulisi luovuttaa. Peter otti Hämähäkkimiehen pukunsa ja lähti taistelemaan Tohtori Mustekalaa vastaan, lopulta voittaen tämän. Tästä hetkestä lähtien ovat Hämähäkkimies ja Tohtori Mustekala käyneet loputonta taistoaan, jonka ainoa syy on Tohtori Mustekalan uteliaisuus ja haasteiden sekä jännityksen etsiminen. Vastustajat ovat aina tästä kyseisestä päivästä lähtien kunnioittaneet toisiaan erilaisista syistä.

Peterin ensimmäinen seurustelusuhde alkoi J. Jonah Jamesonin sihteerin Betty Brantin kanssa. Samalla hän sai koulunsa suosituimman oppilaan, Flash Thompsonin, tyttöystävän kiinnittämään häneen huomiota. Samoihin aikoihin Hämähäkkimies ehti kohdata Hiekkamiehen ja Tohtori Doomin. Hämähäkkimies tutustui Curt Connorsiin ja tämän perheeseen, kun Curt Connorsin muuttui Liskoksi ja kidnappasi oman poikansa. Hämähäkkimies pelasti tilanteen, ja siitä lähtien ovat Curt Conners ja Hämähäkkimies olleet hyviä ystäviä. 
Sähköisen superkonna Elektron ilmaantuessa New Yorkiin, J. Jonah Jameson väitti häntä naamioituneeksi Hämähäkkimieheksi. Lopulta kuitenkin löytyi todisteita, että nämä ovat kaksi eri henkilöä, heidän kamppaillessa toisiaan vastaan julkisella paikalla. Ennen kuin Hämähäkkimies aloitti opiskelunsa yliopistossa, hän kohtasi Suostuttelijat, hänen henkilöllisyytensä paljastui Tohtori Mustekalalle ja hän kohtasi Mysteerion.

# Yliopistoelämä 

Hämähäkkimies kohtasi Vihreän menninkäisen ensimmäistä kertaa tämän huijatessa Hämähäkkimiehen hänestä kuvattavaan elokuvaan. Vihreä menninkäinen oli laatinut ansan, jossa olivat mukana Suostuttelijat. Suunnitelma meni kuitenkin pieleen Hulkin saapuessa paikalle. Hämähäkkimies kohtasi Hulkin ensimmäistä kertaa, ja sai ”elämänsä suurimman selkäsaunan”.Peterin ylioppilaselämä alkoi vauhdikkaasti, kun hän oli saanut päästötodistuksen lukiostaan, ja siirtynyt Empire Staten yliopistolle, jossa hän tutustui Gwen Stacyyn ja Harry Osborniin. Hämähäkkimies oli eronnut Betty Brantistä, ja nyt hänellä oli romanttisia kiinnostuksia Gwen Stacya kohtaan.
Kohdattuaan Kravenin ensimmäistä kertaa, Hämähäkkimiehen täti May ja naapuri Anna Watson yrittivät tutustuttaa hänet Watsonin sisarentyttäreen, Mary Jane Watsoniin. Hämähäkkimies ehti yliopistoaikanaan tutustua Daredeviliin , tutustua Peterinä Ned Leedsiin, kohdata J. Jonah Jamesonin vuoksi Skorpionin sekä Hämähäkin tappajat, kohdata Liekehtijän, kohdata Kingpinin ensimmäistä kertaa ja tutustua Norman Osborniin.

Peter muutti Harry Osbornin kanssa samaan asuntoon. Samoihin aikoihin Harry Osborn aloitti ensimmäistä kertaa huumeiden käytön. Harryn isä Norman Osborn paljastui Vihreäksi menninkäiseksi, samalla kun hän sai Hämhäkkimiehen henkilöllisyyden selville. Peter läheni Flash Thompsonin kanssa. Peter sai Gwen Stacyn isästä, Kapteeni Stacystä ja Ka-zarista itselleen kaksi uutta ystävää.
Kapteeni Stacy kuitenkin koki surmansa Tohtori Mustekalan käsissä, kun hän yritti auttaa pientä lasta, joka oli joutua kaatuvan seinän alle. 
Hämähäkkimies ehti tässä elämänvaiheessa käydä myös Lontoossa. Peter puhdisti myös vanhempiensa maineen, kun kohtasi Punakallon.

# Kuuden käden saaga 

Peter yrittää tehdä kemiallista seosta, jolla pääsisi eroon Hämähäkkimiehen voimistaan. Yllättäen seerumilla on päinvastainen vaikutus ja se saa Peterin Hämähäkkimiehen piirteet kasvamaan, kasvattaen hänelle neljä uutta kättä. Tohtori Curt Connors käyttää Morbiuksen verta muuttaakseen Hämähäkkimiehen takaisin ennalleen.

# Gwen Stacyn kuolema 

Flashin palattua Vietnamista, Hämähäkkimies kohtasi Nuijapään ensimmäistä kertaa, Hulkin toista kertaa, kohdaten myös samalla ensimmäistä kertaa Thunderbolt Rossin. Hämähäkkimies käy myös Kadonneessa valtakunnassa.
Palattuaan kotiin, hänellä on kuitenkin edessä kaaos.
Harry Osborn on alkanut käyttää huumeita taas, koska on saanut selville, että Norman Osborn on Vihreä menninkäinen. Vihreä menninkäinen kidnappaa Gwen Stacyn, ja vie tämän Brooklynin sillalle. Hämähäkkimiehen ja Vihreän menninkäisen välisen välien selvittelyn aikana Gwen Stacy putoaa Brooklynin sillalta alas ja kuolee. Tästä raivoissaan Hämähäkkimies lähtee Vihreän menninkäisen perään, aikeenaan tappaa tämä. Vaikka Hämähäkkimies tuleekin lopulta katumapäälle, Vihreä menninkäinen kuolee omaan liituriinsa, jonka oli tarkoitus osua Hämähäkkimieheen. Surun murtamana Peter Parker uskoo, ettei kukaan enää kuuntele tai lohduta häntä, mutta Mary-Jane saapuu hänen tuekseen.Vuosi Vihreän menninkäisen kuoleman jälkeen Hämähäkkimies kohtasi Ihmissudeksi muuttuneen J. Jonah Jamesonin pojan, kuten myös Tuomarin.Shakaali, Miles Warren yritti kostaa Hämähäkkimiehelle Gwen Stacyn kuoleman. Hän muun muassa kloonasi Peter Parkerin ja Gwen Stacyn ja huijasi Tuomarin avukseen. May Parker oli tällä välin päätyä naimisiin Tohtori Mustekalan kanssa. Harry Ocborn oli jo pitkään ollut vajoamassa hulluuteen, ja lopulta hän ryhtyi uudeksi Vihreäksi menninkäiseksi, kostaakseen isänsä kuoleman. Tässä elämänvaiheessa Peter Parker ehti nähdä myös Betty Brantin ja Ned Leedsin häät, hankkia sponsoroidun Hämähäkkiauton, kohdata Stegronin , Shakaalin virheellisen kloonin Raaton, jonka myötä paljastui, että kloonit eivät olleet missään vaiheessa olleet klooneja, vaan ihmisiä, joihin oli laitettu ”raato-virus” ja kolmannen Vihreän menninkäisen eli Harry Osbornin psykologin . Raato ehti kuolla ennen Peter Parkerin aikuisvaiheita. Peter Parker tutustui Roderick Kingsleyhyn tässä vaiheessa elämäänsä.

# Aikuisvaiheet 

Hämähkkimiehen aikuisvaiheiden sanotaan alkaneen ”Tuska ja voima” -tarinasta, jossa Marvel hylkäsi entisen, oikean ajan mukaisen ajan kulun, ja aloitti Marvel-universumin ajan, todeten fanien kysyessä Peter Parkerin olevan "noin 21 vuotta".Hämähäkkimiehen aikuisuus alkoi, kun hän päätti vihdoin ja viimein asettua aloilleen, ja kosia tyttöystäväänsä Mary-Jane Watsonia. Mary-Jane kuitenkin kieltäytyi tästä ensimmäisestä kosinnasta, koska ei tuntenut olevansa valmis avioliittoon. Peter sai päästötodistuksen yliopistosta juuri samoihin aikoihin, kun May Parker oli päätynyt sairaalaan.Hämähäkkimiehen ura koki myös käänteitä, kun Spencer Smythe, yksi Kingpinin vaikuttavimmista tiedemiehistä kuoli taistellessaan Hämähäkkimiestä vastaan, tämän poikansa, Alistair Smythen jäädessä vannomaan kostoa. Peter erosi Mary-Janesta, pysyten ystävänä , mutta tutustui hyvin nopeasti Mustaan Kissaan, joka yritti ensimmäisellä kohtaamisella vapauttaa kuolemaisillaan olevaa isäänsä, viedäkseen tämän kotiin kuolemaan. Musta kissa onnistuikin siinä, missä kuoli hukkuen pudotessaan näiden välisessä kamppailussa veteen.May Parker ehti olla hetken kuolleena, heräten kuitenkin takaisin eloon. Ben-sedän tappanut murtovaras palasi takaisin etsimään saalistaan May Parkerin kodin pihalta Mysteerion kanssa. Mysteerio paljastui lopulta petturiksi, ja tainnutti murtovarkaan saatuaan selville, mitä tämä tavoitteli. Myöhemmin seuranneessa kamppailussa murtovaras koki kuoleman.Musta kissa palasi myöhemmin, ja paljasti samalla rakkautensa Hämähäkkimieheen. Hämähäkkimies tapasi Madame Webin ja Namorin näihin aikoihin. Hän myös taisteli ensimmäistä kertaa juuri voimansa saanutta vesimiestä vastaan. Jo toisella kohtaamisella, yhdistyi Vesimies ja Hiekkamies niin, että heistä tuli "Mutamies"Tällä ajalla Hämähäkkimies ehti kohdata myös useita pienempiä vastustajiaan, kuten Moukantappaja, Vauhtipiru, Punainen haamu (ja hänen superapinat), Tarantulan hirviömuodossaan, Kurpitsalyhdyn, Bumerangin Harry Osborn ja Liz Allen palasivat takaisin Peterin elämään perustaakseen perheen.
Hämähäkkimies kohtasi ensimmäistä kertaa Viitan ja Tikarin , jotka ovat sittemmin taistelleet hänen rinnallaan monesti mm. Vastausta ja Carnagea vastaan. Musta kissa ehti palata, ja hukkua uudestaan.Hämähäkkimies paljasti Mustalle kissalle olevansa Peter Parker. Ensimmäinen Mörkö ja tämän kuolema oli kuitenkin suurin tapahtumasarja.
Samaan aikaan Peter riitaantui tätinsä kanssa, koska tämä oli katkaissut unelmansa tiedemiehenä. Musta kissa hankki oikeat voimat Kingpinin kanssaan tekemänsä sopimuksen avulla, voidakseen auttaa paremmin Hämähäkkimiestä, jonka kanssa hän nyt seurusteli, rikoksen torjunnassa.
Ennen Salattuja sotia Hämähäkkimies ehti kuitenkin kohdata Mörön uudestaan, tämän "palatessa" eloon.

# Salatut sodat ja muukalaispuku 

Jumalan kaltaiset voimat omaava Tuonpuoleinen otti joukon supersankareita (Kostajat, Hulk, Ryhmä-X, Ihmeneloset, Hämähäkkimies ) ja joukon superkonnia (Imijä, Tohtori Doom, Tohtori Mustekala, Lumoajatar, Kang, Klaw, Lisko, Molekyylimies, Titania, Ultron, Volcana ja Romutusryhmä; Pallosalama, Romuttaja ja Paaluttaja ) sekä Magneton ja Galactuksen Taisteluplaneetta nimiselle planeetalle, kauas maapallosta toiseen galaksiin tutustuakseen häntä hämmentäviin sankareihin tarkemmin. Tuonpuoleinen lausui molemmille ryhmille "Minä olen Tuonpuoleinen! Voittakaa vihollisenne ja kaikki mitä haluatte on teidän! Mikään ei ole minulle mahdotonta!" Hämähäkkimiehen osuus Salatuissa sodissa oli aluksi hyvin pieni. Tapahtumien edetessä Hämähäkkimiehen rooli tuli kuitenkin suuremmaksi. Aluksi Hämähäkkimiehen suurin etu sodassa oli hänen hämähäkkivaistonsa, jonka avulla hän osasi varoittaa Magneton hyökkäyksestä, joutuen kuitenkin itse tämän päihittämäksi. Varoituksen ansiosta Magneto kuitenkin pakeni omiin oloihinsa, Ampiainen perässään.Hämähäkkimies epäili myös muiden Ryhmä-X:n jäsenten olevan petollisia, ja vakoili heitä. Väärinkäsityksen johdosta Hämähkkimies kävi Ryhmä-X:ää vastaan taisteluun. Havaittuaan kuitenkin, ettei pärjää heitä vastaan yksin, hän pakeni heitä. Hän aikoin kertoa kuulemansa Ihmenelosten Reed Richardsille, mutta Professori Xavier, Ryhmä-X:n johtaja ehti tyhjentää hänen muistinsa viimeisimmiltä minuuteilta.Superkonnien hyökkäyksen vuoksi sankarit joutuivat 50 miljardin tonnin edestä maata sisältävän valtaisan kivimöykyn alle, Hulkin jäädessä pitämään kiveä putoamasta heidän päälleen, Hämähäkkimies uhrasi seittisinkonsa Reed Richardsin rakenteilla olevaa laitetta varten. Kohdatessaan Hämähäkkinainen 2:sen, hän oletti olevansa katkera, koska tämä oli ottanut käyttöönsä hämähäkki-aiheisen nimen, mutta huomasi myöhemmin, että kyse ei ollut katkeruudesta, vaan kateudesta tämän pukua kohtaan. Niinpä seittisingottoman ja rikkonaisen puvun omaavan Hämähäkkimiehen oli helppo selittää itselleen, miksi ajatuksia todeksi tekevä kone, jonka Thor ja Hulk sanoivat olevan viereisessä huoneessa, antoi hänelle mustan, myöhemmin muukalaissymbiootiksi paljastuneen, puvun.Tietämättään puvun taustoista, Hämähäkkimies otti siitä kaiken irti. Orgaanisia seittejä tuottava, parantavia voimia omaava, voimia tehostava, ajatuksen voimalla toimiva ja miksikä tahansa asusteeksi muuttuva puku oli iloinen käänne sankarijoukolle, jotka olivat olleet jo pitkään alivoimaisia. Tästä huolimatta Reed Richards ehdotti, että Hämähäkkimies toisi pukunsa hänelle tutkittavaksi salattujen sotien jälkeen. Myöhemmin Salattujen sotien loputtua paljastui, etteivät Thor ja Hulk olleet käyttäneetkään samaa ajatuksia todeksi tekevää laitetta kuin Hämähäkkimies korjauttaessaan pukujaan. Hämähäkkimies palasi Salatuista sodista lopulta Lisko kainalossaan, kuulleen, että Musta kissa oli etsinyt häntä.Salatuilla sodilla oli suuri vaikutus Hämähäkkimiehen elämään. Salatuissa sodissa tapahtuneen Titanian ja Hämähäkkimiehen välisen taistelun vuoksi Titania sai kammon Hämähäkkimiestä kohtaan. Lisäksi Hämähäkkimiehellä oli yhä musta pukunsa.
Ensimmäiseksi haasteeksi Mustalle kissalle ja Hämähäkkimiehelle koitui Vastaus-niminen Kingpinin palkollinen, jonka voima oli ennustaa vastustajansa heikkoudet ja liikkeet. Kingpin halusi parantaa vaimonsa Vanessan, ja vangitsi sitä varten pienen taistelun jälkeen Viitta ja Tikari parivaljakon Tikarin. Ongelmaksi koitui kuitenkin Silvermane, joka nuoruutta tavoitellessaan halusi saada myös Tikarin käsiinsä. Musta kissa ja Hämähäkkimies saapuivat Kingpinin pilvenpiirtäjään, Silvermanen jo rynnättyä brutaalisti seinien läpi. Kingpin sai joukkoineen juuri ja juuri pidäteltyä Silvermanen, mutta ongelmaa tuotti voimia tarvitseva Tikari. Kesken taistelua Kingpin pyysi palvelusta Mustalta kissalta siitä, että tämä oli saanut häneltä voimansa. Vaikka Musta kissa kieltäytyi, alkoi Hämähäkkimiehellä heräämään epäilyt. Pitkällisen taistelun jälkeen Viitta haavoittui kuolettavasti. Vastaus päätti taistelun ratkaisuksi lopulta uhrata itsensä, ja antoi voimillaan Tikarille tarvittavan energian. Vastaus kuoli, Tikarin herätessä. Tikari paransi Viitan, ja nuorensi Silvermanen. Tämän jälkeen kaksikko lähti seinässä olleesta reiästä jatkamaan huumevastaista tehtäväänsä. Hämähäkkimiehen ja Mustan kissan poistuessa, jäi Kingpin vannomaan kostoa kumppaneille.Samoihin aikoihin kun Hämähäkkimies taisteli ensimmäistä kertaa Puumaa vastaan, Hämähäkkimies/Peter joutui kiperään tilanteeseen, kun Mary-Jane paljasti Peterille tienneensä aina, että tämä on Hämähäkkimies. Vaikka Peter yritti selitellä, ei Mary-Jane uskonut, vaan Peter joutui lopulta myöntämään totuuden. Vasta nyt vihdoin ja viimein Peter päätti lähteä antamaan uuden symbioottipukunsa Reed Richardsin tutkittavaksi. Reed Richardsin tutkimusten mukaan se osoittautui eläväksi symbiootiksi, jonka ainoat heikkoudet olivat tuli ja todella korkeat äänet. Reed pelkäsi että tuli voisi vahingoittaa Hämähäkkimiestä, ja käytti keksimäänsä ääniaaltoasetta. Symbiootti saatiinkin lopulta irti Hämähäkkimiehestä, mutta Peter jäi alastomaksi ja naamiottomaksi, paljastaen kasvonsa niin Liekille kuin Reed Richardsille. Liekki kuitenkin kaivoi varastosta vara-asunsa ja paperipussin. Peter puki asun päälle, laittoi pussin päähänsä, ja lähti kotiin.Kotona Peteriä odotti Mary-Jane Watson, joka halusi kertoa kaiken menneisyydestään, koska tiesi kuitenkin Peter Parkerin salaisuuden. Samaan aikaan Mörkö paljastui olevan hengissä. Tällä kertaa hän teki töitä salaperäiselle Ruusulle. Tämä Mörkö ei kuitenkaan tiennyt/omannut edellisen Mörkön tavoin Norman Osbornin Vihreä Menninkäinen seeruumin salaisuutta, ja yritti hyökkäämällä Harry Osbornin kimppuun selvittää sen. Hämähäkkimiehen ja Mörkön käydessä taisteluaan, jossa lopulta Mörkö kidnappaa Lizin ja Harryn, symbiootti karkaa Reed Richardsin laboratoriosta.May Parker saa kirjeen vanhalta poikaystävältään ennen Ben Parkeria. Peterin ollessa huolissaan, tämä lähtee Hämähäkkimiehenä seuraamaan tätä. May Parker muistelee menneisyyttään, ja hänen ja Benin taustoistaan paljastuu enemmän lukijoille, mutta ei itse Peterille.
Hämähäkkimies pyytää Mustalta kissalta selitystä voimiinsa, ja tämä kertoo niiden olevan peräisin Kingpiniltä. Yhdessä he päättävät lähteä Kingpinin luokse selvittämään, jahka voimiin olisi piilotettu jokin ansa. He kuitenkin kohtaavat Kingpinin pilvenpiirtäjällä Pilkun, joka saa heidät kyvyillään pakenemaan. He sopivat tulevansa seuraavana päivänä uudestaan, mutta molemmat ovatkin jo salaa suunnitelleet käyvänsä aikasemmin, kun toinen ei ole mukana. Hämähäkkimies kohtaa uudestaan Pilkun, lopulta voittaen tämän, samaan aikaan, kun Musta kissa kuulee Kingpiniltä, että hänen voimissa piile kirous, joka tuottaa epäonnea kaikille hänen läheisilleen. Järkyttyneenä Musta kissa palaa erotakseen Hämähäkkimiehestä, ja lähteäkseen kauas pois. Hämähäkkimies, joka on tullut tyhjin käsin, kuitenkin ehtii ensin. Koko tänä aikana symbiootti lähenee yhä vain lähemmäksi Peterin asuntoa.Hämähäkkimies kohtaa Ollie Osnickin, Hämmästyttävän Hämähäkkipojan, joka tahtoisi ryhtyä Hämähäkkimiehen kumppaniksi rikollisuutta vastaan. Myöhemmin pelastettuaan Mustan ketun hopeasapelin kynsistä, hän pelastaa itsemurhaa yrittävän Pahojen mutanttien veljeskunnan Sammakon. Hämähäkkimies kertoo Sammakolle, että voi olla tämän ystävänsä. Sammakko käsittää väärin, ja sanoo suorassa tv lähetyksessä olevansa Hämähäkkimiehen uusi partneri rikollisuutta vastaan. TV-lähetys tavoittaa Ollie Osnickin ja Hämmästyttävän Sammakkomiehen, jotka molemmat ovat koittaneet jo pitkään päästä Hämähäkkimiehen kumppaniksi. Kolmikon välille syntyy tappelu, joka lopulta ratkeaa siihen, että he päättävät perustaa yhteisen tiimin, nimeltä Roskasakki. Hämähäkkimies pääsee viimein eroon kolmesta paljon vaivaa tuottaneesta "sankarista".Hämähäkkimies palaa asuntoonsa, jossa häntä odottaa symbioottipuku vaatekaapissa. Puku tarttuu häneen, eikä aio tällä kertaa päästää irti. Hämähäkkimies kuitenkin taistelee pukuansa vastaan viimeiseen asti. Samaan aikaan kolme rikollista on varastanut Korppikotkan, Adrian Thoomesin muistiinpanot. He päättävät ensi töikseen todistaa kykynsä tappamalla Hämäkkimiehen. Kohdatessaan Hämähäkkimiehen, tämä kuitenkin taistelee edelleen symbioottipukua vastaan. Lopulta pienen vaivan jälkeen Hämäkkimies pääsee kirkolle, jossa hän heiluttaa kelloja saadakseen mahdollisimman paljon ääntä aikaan. Muukalaispuku ei kuitenkaan reagoi, mutta päättää lopulta säälistä irrottautua Hämähäkkimiehestä. Peter palaa kotiinsa paranemaan kokemuksesta. Samaan aikaan Adrian Thoomes on seurannut uutisista huijareiden toimia. Hän päättää kostaa huijauksen ja lähtee taistelemaan kolmikkoa vastaan. Hämähäkkimies, joka on juuri palannut takaisin punaisen pukunsa käyttöön, menee ja pelastaa tilanteen.

# Jean Dewolfin kuolema 

Päästyään viimein symbioottipuvustaan eroon, Hämähäkkimies joutui kohtaamaan Tri. Mustekalan, joka oli saanut ajan mittaa itselleen vahvan fobian Hämähäkkimiestä kohtaan. Hämähäkkimies kuitenkin lopulta voitti pelkonsa avulla taistelevan Tohtori Mustekalan. Samalla selvisi, että Tohtori Mustekala kykeni kontrolloimaan lonkeroitaan pitkänkin etäisyyden päästä. Samoihin aikoihin Hämähäkkimies kohtasi myös ensimmäistä kertaa palkkasankarin, Paldinin.Tuonpuoleisen etsiessä vastauksia erinäisiin elämää ja sen tarkoitusta koskeviin kysymyksiin, hän saatuaan vastauksen rahan ja kullan tarpeeseen, ja kuullessaan kullanpuutteesta, muutti Rautanyrkin ja Luke Cagen tukikohdan, pilvenpiirtäjän kullaksi. Tämän romahdettua maahan, syntyi valtaisa kultakuume. Mm. Kinpin yritti saada osaa kullasta käsiinsä. Hämhäkkimies onnistui kuitenkin taltuttamaan kultakuumeen aiheuttaman sotkun.Jean Dewolf löydettiin kotoaan sängystään verisenä ja kuolleena. Seuraavana päivänä Hämähäkkimies sai pelastaessaan Ernie Popchik nimistä vanhusta kolmelta ryöstäjältä kuulla tämän poliisilta, joka saapui pidättämään näitä. Hämähäkkimies on murhasta kauhuissaan. Ruumiita alkaa ilmestyä lisää, ja Hämähäkkimies päättää ryhtyä yhteistyöhön poliisin kanssa, saadakseen murhaajan kiinni. Hän ryhtyy tutkimaan murhaa Stan Carter nimisen poliisin kanssa. Seuraavana päivänä Peter Parker ja May Parker ovat Ernie Popchikin oikeudenkäynnissä kolmea rikollista vastaan. Rikollisilla on lakimiehenä Matt Murdock, Daredevil, joka tunnistaa Peter Parkerin tämän sydämenlyönneistä Hämähäkkimieheksi. Murhaaja paljastuu Synninpäästäjä nimiseksi uskonnollisesti häiriintyneeksi naamioroistoksi, joka on päättänyt raamatun mytologian Synninpäästäjän tavoin "syödä" synnit pois maailmasta ( toisin sanoen tappaa "syntiset" ). Valtavan kilpajuoksun jälkeen lopulta Synninpäästäjä paljastuu Stan Carteriksi. Hämähäkkimies, joka on saanut Jean Dewolfin tavaroita tutkiessaan selville, että Jeanilla oli enemmän kuin ammatillinen kiinnostus Hämähäkkimieheen, hyökkää raivostuneena ja kostonhimoisena Stan Carterin kimppuun. Daredevil yrittää turhaan rauhoittaa Hämähäkkimiestä, mutta onnistuu tässä vasta huutaessaan Peter Parker nimeä. Synninpäästäjä päätyy linnaan, mutta koska hän paljastui poliisiksi, Stan Carteriksi, New Yorkin asukkaat eivät voi enää koskaan luottaa poliisiin. Daredevil paljastaa Hämähäkkimiehelle henkilöllisyytensä, luodakseen molempien välisen luottamuksen. Tästä alkoi kahden sankarin pysyvä ystävyyssuhde.Pian Jean Dewolfin kuoleman jälkeen Hämähäkkimies kohtasi Painajainen nimisen Aaveajajan vastustajan. Hämähäkkimies kohtasi myös Alistaire Smythen, Spencer Smythen pojan, joka oli päättänyt kostaa isänsä kuoleman. Neljän Korppikotkan välisessä taistelussa hän oli asettanut Hämähäkkimiehen kantamaan May-tädille lahjaksi tarkoittamaansa hattuun jäljittimen, jonka avulla hän aikoi saada selville Hämähäkkimiehen henkilöllisyyden. Alistaire erehtyi kuitenkin luulemaan Mary-Janea Hämähäkkimieheksi, ja kaappasi tämän. Hämähäkkimiehen onnistui kuitenkin palastaa tilanne.Hämähäkkimies kohtasi varhaisilla vuosillaan kohtaamansa Murskaaja Hoganin uudestaan, kun tämä oli päätynyt entiselle treenisalilleen siivoojaksi, jota kukaan ei uskonut, kun tämä kertoi kohdanneensa Hämähäkkimiehen aivan tämän uransa alkuaikoina. Salin johtaja harrasti hämärä toimintaa, ja Hämähäkkimiehen oli estettävä moinen. Niinpä he yhdessä Murskaaja Hoganin kanssa yhdistivät voimansa, ja lopulta voittivat salin omistajan ja tämän konnat. Murskaaja Hogan sai maineensa ja suosionsa takaisin, ja hänestä ja Hämähäkkimiehestä tuli ystävät. Hämähäkkimies kohtasi samoihin aikoihin Mefiston taistellessaan tämän ja Puuman kanssa Tuonpuoleista vastaan.

# Jengisota 

Peter Parkerin kotona käy murtovaras, joka varastaa tämän puvun ja seittisingot. Hän saa nämä takaisin. Samaan aikaan Nathanin ja Mayn suhde tiivistyy. Tohtori Outo otti Mustan kissan huonoa onnea tuottavat voimat tietämättään pois, ja Musta kissa voi taas olla yhteydessä Hämähäkkimieheen . Samoihin aikoihin Hämähäkkimies kohtasi ensimmäistä kertaa Chance nimisen vedonlyöjän, joka otti palkkarikoksistaan palkkion vedonlyönnin voiton mukaan.Mörkö palasi vainoamaan Hämähäkkimiestä, tällä kertaa tarkoituksenaan tappaa tämä kostoksi edellisten suunnitelmien pilaamisesta. Rankan taistelun jälkeen Mörkö kuitenkin sai Hämähäkkimiehen hetkeksi päihiltä, ja pukee Flash Thompsonin Mörkö asuun. Poliisi saapui paikalle, ja pidättää Mörkö asussa olevan Flash Thompsonin, luulleen tätä Möröksi. Samaan aikaan Muukalainen niminen palkkamurhauttaja järjestön johtaja saapui kaupunkiin. Musta kissa päätti ryhtyä rikosten torjujaksi. Hopeasapeli jahtasi New Yorkkia terrorisoivaa terroristia Kurpitsalyhtyä, mutta epäonnistuu tämän kiinnisaamisessa. Hän päätti pyytää Hämähäkkimiestä apuun. Hämähäkkimies joka on juuri päättänyt lopettaa Hämähäkkimiehen uran, suostui auttamaan Hopeasapelia, saadakseen tältä takuurahat syytöntä Flash Thompsonia varten. Kurpitslyhty oli kuitenkin koonut itselleen rikollisten syndikaatin, nimeltä syndikaatti ( Rhino, Vesimies, Vauhtipiru, Kuoriainen ja Bumerangi ), joka järjesti kaksikolle ansan Coney Islandin huvipuistossa. Hämähäkkimiehen epäonnistuessa tehtävässä, Hiekkamies, joka sattui olemaan lähistöllä pelasti kaksikon syndikaatilta, puhtaan Vesimiestä kohtaan tuntemansa vihan vuoksi. Hopeasapali palkkasi Hiekkamiehen tiimiinsä, ja Hämähäkkimies jäi ilman rahoja. Pakkaa sekoitti enemmän se, että Kurpitsalyhty yritti samaan aikaan vapauttaa Flash Thompsonia, jota luuli oikeaksi Möröksi, tehdäkseen vaikutuksen Kingpiniin. Flash Thompson jää kaupunkiin haahuilemaan vapaana, oikean Mörön käydessä Kurpitsalyhdyn kimppuun tämän suunnitelmien sotkemisesta. Robbie Robertson Daily Buglessa havaitsi eräästä valokuvasta, että Flash Thompson voidaan valokuvan avulla todistaa syyttömäksi. Ruusu ja Mörkö valmistelivat varusteitansa. Taistelu New Yorkin alamaailman vallasta, jengisota oli alkanut.Hämähäkkimies ehti tässä kohtaa kohdata Tekijä-X:n ensimmäistä kertaa, näiden luullessa tätä mutantiksi ja Titanian ja Imijän ensimmäistä kertaa Salattujen sotien jälkeen. Titanialla oli valtava pelko Hämähäkkimiestä vastaan.
Muukalainen lähetti Hämähäkkimiehen ja Mustan kissan perään Marauderien Sapelihampaan, mutta Musta kissa päihitti tämän.Kun Kingpinin katoaminen synnytti jengisodan rikollisjohtajien välille, Hämähäkkimies päätti pysyä poissa sen tieltä. Kurpitsalyhty räjäytti Silvermanen ja Nuijapään pois kuvioista. Hämähäkkimies päätti lähteä etsimään Flash Thompsonia, mutta törmäsi Mörköön. Myöhemmin Daily Buglessa Peter Parkerin hämähäkkivaisto varoittaa Ned Leedsistä. Kuultuaan uutisia jengisodan yhteydessä kuolleista ihmisistä, Hämähäkkimies päätti vastoin aiempaa toimia. Mörkö kohtasi Tuomarin sillä aikaa. Richard Fisk, Kingpinin poika kävi tervehtimässä sairasta äitiään. Ruusu kävi keskustelua Muukalaisen kanssa, kun yhtäkkiä Tuomari päätti räjäyttää bazookallaan tämän tukikohdan ilmaan.
Mörkö ja Kurpitsalyhty saivat lopulta tehtyä rauhan, ja liittyivät yhteen Hämähäkkimiestä vastaan, Mörön kääntyessä turhan paljon komentelevaa Ruusua vastaan. Mörön kuitenkin pyydettyä Kurpitsalyhtyä apuun Hämähäkkimiestä vastaan, tämä kieltäytyi. Hämähäkkimies totesi Mörkölle, että hänellä ei ole aikaa tapella, ja että hänen pitäisi olla pelastamassa ympärillä olevia viattomia. Eli jos tämä aikoo tappaa hänet, tappakoot nyt. Mörkö antoi Hämähäkkimiehen mennä. 
Ned Leeds ja Peter Parker sopivat pienen kärhämänsä, ja Ned kertoi Kingpinin palaavan New Yorkiin poliisisaattueen kera, sillä hän uskoi että tuossa voisi tarvita valokuvaajaa. Hämähäkkimies lähti katsomaan tilannetta, ja huomasi Kingpinin kasvoissa jotain erikoista. Hän otti Kingpinin naamion pois, ja tämä paljastui Daredeviliksi "läskipuvussa". Näiden kahden välille syntyi tappelu, Daredevilin yrittäessä selittää Hämähäkkimiehelle, että oikeintekeminen ei ole aina niin helppoa.
Tappelu keskeytyi poliisin sniperiin. Samaan aikaan oikea Kingpin tarjoutui paljastamaan Ruusun henkilöllisyyden. Kingpin kuitenkin lopulta paljasti tienneensä jo pitkään Ruusun henkilöllisyyden, aikovansa käyttää sitä tietoa tätä vastaan. Ned Leeds käy Lance Bannonin luona kysymässä tätä valokuvaajaksi mukaansa Eurooppaan. Hän löytää Lance Bannonin kodin seinältä Mörkön kuvia. Betty Leedsin asunnolla Lance Bannon myöhemmin huomasi Mörkön repivän naamionsa pois Bettyn edessä, Bettyn pyörtyessä järkytyksestä. Mörkö lensi ikkunan läpi ulos. Seuraavaksi Mörkö meni tapaamaan Kurpitsalyhtyä, jolle oli aikeissa kostaa viimeisimmän kohtaamisensa. Ruusun joukoista yksi kuitenkin sotki tilanteen, ja Kurpitsalyhty pääsi karkuun (Tämä oli viimeinen kerta kuin kyseistä Mörkö versiota nähtiin.) 
Kingpinin paluu ei tapahtunut vailla maksua:
Hän joutui rakentamaan organisaationsa uudestaan, mutta pysyi kuitenkin itse rikosbisneksessä. Hämähäkkimies varoitti turhautuneena Kingpiniä, että jonakin päivänä tämä vielä saa hänet hermostumaan, ja vain taivas voi heitä molempia silloin auttaa.Peter Parker lähti Ned Leedsin kanssa Berliiniin, ja kohtasi Wolverinen, jonka kanssa hän auttoi tämän ystävää Charlieta. Palattuaan kuitenkin takaisin hotelliin Peter löysi Ned Leedsin kuolleena. Wolverine lähti omille teilleen, mutta Peter Parkeria odotti kotipuolessa Ned Leedsin hautajaiset. Paljastui, että Jason Macendale oli palkannut Muukalaisen tappamaan Mörkön -Eli Ned Leedsin. Kingpin paljasti tämän kaiken Hämähäkkimiehelle ollessaan Muukalaiselle raivoissaan.
Jason Macendale otti Mörkön paikan. Tämä teki kuitenkin virheen, sillä hän esiintyi samassa paikassa samaan aikaan Flash Thompsonin kanssa, ja tämä vapautettiin Mörkö syytteistä. Richard Fisk paljastui Ruusuksi, ja ryhtyi isälleen Kingpinille töihin myöntäen tappionsa. Hämähäkkimies kävi Muukalaisen kimppuun kostaakseen Nedin kuoleman. Samoihin aikoihin Hämähäkkimies kohtasi Liskon ensimmäistä kertaa täysin Lisko persoonassa ja J.Jonah Jameson palkkasi Hopeasapelin jahtaamaan Hämähäkkimiestä. Ennen kuin Mörkö ja Kingpinin siirtyivät sivulle, he yrittivät vielä myrkyttää Hämähäkkimiehen ja Harry Osbornin.

# Kravenin viimeinen jahti 

Kraven palasi Amerikkaan. Hän oli alkanut voida pahoin, ja kärsimään vanhuudestaan. Hän ymmärsi kuolevansa pian. Siispä hän päättää vielä toteuttaa viimeisen jahtinsa, Hämähäkkimiehen päihittämisen. Hän ampuu tainnuttavan nuolen Hämähäkkimieheen, ottaa hänet verkkoonsa ja vie hautausmaalle, jossa hautaa tämän elävältä. Haudattuaan Hämähäkkimiehen, Kraven pukeutuu tämän asuun, ja alkaa kulkea yöllä kaupungilla, todistaakseen osaavansa hommansa Hämähäkkimiestä paremmin. Lisäksi hän juo hallusinaatiota aiheuttavan rohdon, kohdatakseen suurimman pelkonsa, hämähäkin. Kuluu kaksi viikkoa, ja Kraven on ehtinyt toimittaa jo 15 miestä sairaalaan, ja yhden kuolemaan. Hän päihittää Löyhkän, jota Hämähäkkimies ei aikoinaan voittanut ilman Kapteeni Amerikan apua. Samaan aikaan käsi nousee ylös Hämähäkkimiehen "haudasta". 

Hämähäkkimies joutuu kuitenkin ensin kokemaan pahimmat pelkonsa nuolen aiheuttamien hallusinaatioiden vuoksi. Kraven on varautunut Hämähäkkimiehen tuloon. Hän on vihdoin tajunnut, että Hämähäkkimieskin on vain mies, ja että tämän lyönnit eivät vaikuta häneen yhtään sen paremmin kuin kenenkään muunkaan. Hän ei kuitenkaan regoi myöskään tämän lyönteihin, sillä tietää jo voittaneensa. Lopulta myös Hämähäkkimies tajuaa sen: Kraven jätti hänet henkiin, vain jotta voisi todistaa tälle voittaneensa hänet. Kraven vaihtaa takaisin metsästäjän asunsa, selittää kaiken ja näyttää hänelle samalla kellarissa häkissä olevan Löyhkän. Kraven yrittää tappaa sen heittämällä soihdun tämän häkkiin, mutta Hämähäkkimies estää Löyhkän loukkaantumisen. Kamppailtuaan hetken aikaa Hämähäkkimiehen kanssa, Kraven miettii, että jotain puuttuu. Hän vapauttaa Löyhkän, jota vastaan Hämähäkkimies kieltäytyy taistelemasta.
Löyhkä hyökkää peloissaan puolustukseksi Hämähäkkimiehen kimppuun, ja Kraven pelastaa tämän viime hetkellä. Tämän jälkeen Löyhkä pakenee, ja Kraven kehottaa Hämähäkkimiestä poistumaan, antaen samalla sanansa, ettei vahingoita enää yhtään ketään, nyt kun hän on päihittänyt Hämähäkkimiehen. Hämähäkkimiehen poistuttua Kraven nostaa aseensa ohimolleen, ja ampuu. Samaan aikaan kun Hämähäkkimies jahtaa Löyhkää, saapuu poliisi Kravenin tukikohtaan anonyymin soittajan perässä. Sieltä he löytävät Kravenin kuolleena, ja kirjeen, jossa hän tunnustaa kaikki rikokset jotka teki Hämähäkkimiehen asussa ollessaan. Hämähäkkimies tajuaa mitä Kraven on tehnyt, palattuaan jahdiltaan.

# Avioliitto 

Peter Parker kosi uudestaan Mary Janea, ja tämä suostui. Häät sujuivat ilman epäröintiä suurempaa draamaa, mutta hääyönä itse Puuma hyökkäsi heidän kimppuunsa. Palattuaan takaisin normaaliin elämään, Hämähäkkimies joutui kohtaamaan fobiastaan parantuneen Tohtori Mustekalan., sekä uudestaan syntyneen Tarantulan.
Mutta myös uuden vastustajan, Robbie Robertsonin kostoksi sairaalakuntoneen pistäneen Hautakiven.

# Lähteet 

