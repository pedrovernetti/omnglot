
## Venäjän SFNT:n kommunistinen puolue

Venäjän sosialistinen federatiivinen neuvostotasavalta eli Venäjän SFNT (ven. Росси́йская Сове́тская Федерати́вная Социалисти́ческая Респу́блика, Росси́йская СФСР, РСФСР, Rossijskaja Sovetskaja Federativnaja Sotsialistitšeskaja Respublika, Rossijskaja SFSR, RSFSR) oli sekä pinta-alaltaan että väkiluvultaan suurin Neuvostoliiton neuvostotasavalloista.

# Historia 

# Täysivaltainen valtio 1917–1922 

Valta Venäjällä oli siirtynyt lokakuun vallankaappauksessa marraskuussa 1917 väliaikaiselta hallitukselta bolševikkien johtamille työläis- ja sotilasedustajien neuvostoille, joiden muodostaman toisen yleisvenäläisen kongressin päätöslauselmassa marraskuussa (J:lokakuussa) 1917 julistettiin Venäjän neuvostotasavalta (ven. Российская Советская Республика, Rossijskaja Sovetskaja Respublika).lähde? Käytettiin myös lyhyempää nimitystä neuvosto-Venäjä erotukseksi edeltäneistä keisarillisesta ja tasavaltaisesta Venäjästä.
Heinäkuussa 1918 hyväksytyn perustuslain mukaan neuvostotasavallan viralliseksi nimeksi tuli Venäjän sosialistinen federatiivinen neuvostotasavalta (ven. Российская Социалистическая Федеративная Советская Республика, Rossijskaja Sotsialistitšeskaja Federativnaja Sovetskaja Respublika). Neuvosto-Venäjä muodosti yhdessä bolševikkien haltuun ottamien ja hallitsemien Ukrainan, Valko-Venäjän ja Transkaukasian neuvostotasavaltojen kanssa Neuvostoliiton, jonka johtavana osana Venäjä oli.

# Neuvostoliiton jäsenvaltio 

Vaikka Venäjä oli johtava neuvostotasavalta, sillä ei ollut alueensa mukaan nimettyä kommunistista puoluetta, koska Neuvostoliiton kommunistinen puolue oli alkujaan yleisvenäläinen kommunistinen puolue. Venäjän SFNT:n oma kommunistinen puolue perustettiin vasta vuonna 1990. Vuoden 1936 Neuvostoliiton ja vuoden 1937 Venäjän perustuslain mukaan Venäjä sai oman korkeimman neuvostonsa, joka valitsi hallituksen eli kansankomissaarien neuvoston. Samalla neuvostotasavallan viralliseksi nimeksi muuttui ven. Российская Советская Федеративная Социалистическая Республика, Rossijskaja Sovetskaja Federativnaja Sotšialistitšeskaja Respublika.Krim kuului Neuvostoliitossa Venäjän federatiiviseen sosialistiseen neuvostotasavaltaan vuoteen 1954 asti, jolloin se Venäjällä nykyisin vallitsevan tulkinnan mukaan liitettiin Venäjän ja Ukrainan kansojen 300-vuotisen liiton kunniaksi Ukrainan sosialistiseen neuvostotasavaltaan. Krim oli kuitenkin tuolloin kurjassa kunnossa ja rasite. Väestömäärä oli romahtanut pakkosiirtojen vuoksi, ja maatalous oli tuottamaton. Vuosipäivä vain sattui osumaan samaan aikaan. Idean esitti Nikita Hruštšov, mutta päätöksen takana oli koko poliittinen johto aikana, jolloin maan sisäisten rajojen siirto oli helppoa ja arkipäivää. Neuvostoliiton Korkeimman neuvoston puhemiehistön asetuksen allekirjoittivat puheenjohtaja Kliment Vorošilov ja sihteeri Nikolai Pegov.Kesäkuussa 1990 neuvostotasavallan korkein neuvosto antoi julistuksen valtiollisesta suvereenisuudesta ja vuoden 1991 alussa luotiin Venäjän presidentin toimi, jolle siirrettiin korkeimman neuvoston toimeenpanovalta. Ensimmäisen presidentinvaalin voitti korkeimman neuvoston puhemiehenä toiminut Boris Jeltsin kesäkuussa 1991. Korkein neuvosto hyväksyi Neuvostoliiton lakkauttaneen sopimuksen Itsenäisten valtioiden yhteisöstä joulukuussa 1991 ja myöhemmin viralliseksi nimeksi tuli Venäjän federaatio.

# Autonomiset sosialistiset neuvostotasavallat 

Venäjän autonomiset sosialistiset neuvostotasavallat (ASNT) vuonna 1991:

Baškiirien ASNT
Burjaatti-Mongolien ASNT
Dagestanin ASNT
Jakuuttien ASNT
Kabardi-Balkarian ASNT
Kalmukkien ASNT
Karjalan ASNT
Komin ASNT
Marin ASNT
Mordvalaisten ASNT
Pohjois-Ossetian ASNT
Tataarien ASNT
Tšetšeenien ja inguušien ASNT
Tšuvassien ASNT
Tuvan ASNT
Udmurtian ASNT

# Lähteet 

# Aiheesta muualla 

 Kuvia tai muita tiedostoja aiheesta Venäjän sosialistinen federatiivinen neuvostotasavalta Wikimedia Commonsissa
