
## Αλωνάκια Κοζάνης

Τα Αλωνάκια, είναι ορεινό χωριό της Κοζάνης σε υψόμετρο 710 μέτρα.

# Γεωγραφία - Ιστορία 

Τα Αλωνάκια βρίσκονται στους νοτιοανατολικούς πρόποδες του όρους Άσκιο (Σινιάτσικο) και δυτικά της πόλης της Κοζάνης σε απόσταση 14 χλμ. Απέχει περίπου 2 χλμ. βόρεια από την Εγνατία Οδό (κόμβος Καλαμιά) και 1 χλμ. από την ΕΟ Κοζάνης - Ιωαννίνων. Την περίοδο της τουρκοκρατίας αναφέρεται ως αμιγώς "τουρκικό" χωριό να κατοικείται από Οθωμανούς τους λεγόμενους "Γιουρούκους" και συμπεριλαμβανόταν στα χωριά των Καραγιαννίων. Έχει καταγραφεί με το όνομα Σουλελέρ, Σαρανλάρ και Σαριχανλάρ. Μετά την απελευθέρωση και την υποχρεωτική ανταλλαγή των πληθυσμών έγινε σταδιακή αποχώρησή τους και εγκατάσταση προσφύγων κυρίως από την περιοχή της Τραπεζούντας του Πόντου. Ως Σαριχανλάρ αναφέρεται επίσημα το 1918 στο ΦΕΚ 260Α-31/12/1918ως έδρα της ομώνυμης κοινότητας. Μετονομάστηκε σε Αλωνάκια το 1927. Σύμφωνα με το σχέδιο Καλλικράτης αποτελεί την τοπική κοινότητα Αλωνακίων που υπάγεται στη δημοτική ενότητα Κοζάνης του δήμου Κοζάνης και σύμφωνα με την απογραφή 2011 έχει πληθυσμό 368 κατοίκους.

# Εξωτερικοί σύνδεσμοι 

Ιστορικό του χωριού από τον Μορφωτικό Σύλλογο Αλωνακίων
Τοπική Ενότητα Αλωνακίων από τον Δήμο Κοζάνης

# Παραπομπές 

