
## Εθνική Κίνας (καλαθοσφαίριση ανδρών)

Η εθνική ομάδα καλαθοσφαίρισης ανδρών της Κίνας είναι το αντιπροσωπευτικό συγκρότημα της Λαϊκής Δημοκρατίας της Κίνας στις διεθνείς διοργανώσεις καλαθοσφαίρισης ανδρών και τελεί υπό τον έλεγχο της Ομοσπονδίας Καλαθοσφαίρισης Σλοβενίας (KZS).

# Ιστορία 

Η Κίνα αποτελεί την παραδοσιακή δύναμη της ασιατικής καλαθοσφαίρισης, έχωντας κατακτήσει αρκετές φορές το Ασιατικό Πρωτάθλημα. Ωστόσο, η εθνική ομάδα δεν κατάφερε να υπερασπιστεί τον τίτλο της στο ασιατικό πρωτάθλημα καλαθοσφαίρισης του 2007. Αυτό οφείλεται στο γεγονός ότι προκρίθηκε αυτόματα στους Ολυμπιακούς Αγώνες του Πεκίνου το 2008 ως διοργανώτρια χώρα. Ως εκ τούτου, η Κίνα έστειλε τη Β΄ ομάδα στο Ασιατικό Πρωτάθλημα του 2007 και τερμάτισε 10η, ενώ η Α΄ ομάδα συμμετείχε στο Κύπελλο Στάνκοβιτς 2007 που πραγματοποιήθηκε το ίδιο χρονικό διάστημα.
Η εθνική ομάδα της Κίνας ιστορικά δεν είχε καλές επιδόσεις ενάντια σε κορυφαίες μη ασιατικές ομάδες. Ωστόσο, τα τελευταία χρόνια, η Κίνα έχει δείξει ότι μπορεί να κερδίσει τις κορυφαίες ευρωπαϊκές ομάδες. Στους Ολυμπιακούς Αγώνες του 2004 στην Αθήνα, η Κίνα, με προπονητή τον Ντελ Χάρις προχώρησε στην τελική οκτάδα,ref>2004 Olympic Games Tournament for Men archive.fiba.com</ref> έπειτα από τη νίκη με 67–66 έναντι της παγκόσμιας πρωταθλήτριας Σερβίας και Μαυροβουνίου.
Στο Παγκόσμιο Πρωτάθλημα του 2006, η Κίνα με προπονητή τον λιθουανό Γιόνας Καζλάουσκας, προχώρησε επίσης στο δεύτερο γύρο από τον 4ο Όμιλο, επιτυγχάνοντας δύο νίκες εναντίον της Σενεγάλης και της Σλοβενίας σε πέντε αγώνες. Εν συνεχεία όμως γνώρισε την ήττα από τη μετέπειτα φιναλίστ της διοργάνωσης Ελλάδα με 95–64, τερματίζοντας τελικά στη 15η θέση ανάμεσα σε 24 εθνικές ομάδες.Τα τελευταία χρόνια, η εθνική ομάδα αντιμετώπισε σημαντικά προβλήματα λόγο τραυματισμών των παικτών. Το 2008, ένα μεγάλο ταλέντο της κινεζικής καλαθοσφαίρισης, ο Ξου Γιονγκ αναγκάστηκε να τερματίσει την καριέρα του σε ηλικία 19 ετών καθώς διαγνώστηκε με οστεοσάρκωμα. Το Δεκέμβριο του 2010, ο Γιάο Μινγκ διαγνώστηκε με κάταγμα στον αριστερό αστράγαλό του. Η ζημία είχε σχέση με το διάστρεμμα στον αστράγαλο που υπέστη νωρίτερα αυτό το έτος. Υπήρξαν εικασίες για το κατά πόσο θα μπορούσε να παίξει ξανά.
Όταν τελικά ανακοινώθηκε η απόσυρση του Γιάο Μινγκ από την ενεργό δράση τον Ιούλιο του 2011, θεωρήθηκε ένα μεγάλο πλήγμα για την εθνική ομάδα, η επιτυχία της οποίας εξαρτιόταν σε μεγάλο βαθμό από τον συγκεκριμένο παίκτη αστέρι για πολλά χρόνια. Ωστόσο, οι επικριτές αυτής της άποψης αισιοδοξούν ότι η Κίνα θα συνεχίσει να βελτιώνεται στις διεθνείς διοργανώσεις.

# Στατιστικά 

Με βάση την κατάταξη της FIBA το Οκτώβριο του 2015, η Κίνα βρισκόταν στην 38η θέση στον κόσμο.

# Παραπομπές 

# Εξωτερικοί σύνδεσμοι 

Επίσημος ιστότοπος
