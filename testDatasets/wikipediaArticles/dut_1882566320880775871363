
## Maas- en Peelliniepad

Het Maas- en Peelliniepad is een streekpad door het Land van Cuijk. Zoals de naam doet vermoeden loopt het pad over de Maas- en Peellinie die bij de inval van de Duitsers in mei 1940 nog een rol hadden als voorste verdedigingslinies. Het pad heeft een lengte van 122 km en is in beide richtingen met geel-rode tekens gemarkeerd en in een gidsje (ISBN 9071068560) beschreven. Zoals de naam doet vermoeden loopt de route langs de Maas en doet het even de Peel aan. 
De route begint en eindigt bij het station van Cuijk. Via het natuurgebied de Maasheggen en Boxmeer gaat het pad naar Vierlingsbeek. Van Vierlingsbeek gaat de route via de Overloonse Duinen naar Overloon en vervolgens naar Sint Anthonis. Tussen Sint Anthonis en Mill gaat de route grotendeels door bossen. Na Mill gaat de route via een weilandengebied naar de vestingstad Grave, waar weer enige tijd de Maas wordt gevolgd. Via Haps gaat de route naar het eindpunt.
Tussen Boxmeer en Vierlingsbeek overlapt het pad voor een deel met het Pieterpad.
