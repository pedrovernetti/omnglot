
## Ομοσπονδία Ράγκμπι Νέας Ζηλανδίας

Η Ομοσπονδία Ράγκμπι Νέας Ζηλανδίας (αγγλικά: New Zealand Rugby, NZR) είναι ο επίσημος φορέας για το άθλημα του ράγκμπι γιούνιον στη Νέα Ζηλανδία. Ιδρύθηκε το 1892 με την ονομασία «Ομοσπονδία Ράγκμπι Γιούνιον Νέας Ζηλανδίας» (New Zealand Rugby Football Union, NZRFU). Το 1949 προσχώρησε στο Διεθνές Συμβούλιο Ράγκμπι, το οποίο σήμερα ονομάζεται Παγκόσμια Ομοσπονδία Ράγκμπι. Το 2013, πήρε την ονομασία «Ομοσπονδία Ράγκμπι Νέας Ζηλανδίας».Προωθεί και οργανώνει το άθλημα, διευθύνει τις εθνικές ομάδες ράγκμπι γιούνιον ανδρών (All Blacks), γυναικών (Black Ferns) και νέων (New Zealand Under 20, Junior All Blacks), ράγκμπι σέβεν ανδρών (All Blacks Sevens) και γυναικών (New Zealand Women’s Sevens) της Νέας Ζηλανδίας και εκπαιδεύει παίκτες και προπονητές. Η NZR υποστηρίζει το κοινοτικό και επαρχιακό ράγκμπι, διοργανώνοντας εθνικούς αγώνες, όπως το Mitre 10 Cup, το Pink Batts Heartland Championship και το Επαρχιακό Πρωτάθλημα Γυναικών. Διοργανώνει επίσης το Investec Super Rugby και διαχειρίζεται δοκιμαστικούς αγώνες στη Νέα Ζηλανδία, συμπεριλαμβανομένου του Investec Rugby Championship.

# Παραπομπές 

# Εξωτερικοί σύνδεσμοι 

Επίσημος ιστότοπος
