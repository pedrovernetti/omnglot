
## Μύσκελος

Στην ελληνική μυθολογία ο Μύσκελος ήταν ο ήρωας ιδρυτής της πόλης Κρότωνας στην Ιταλία. Χρονολογικά κατατάσσεται στον 8ο αι. π.Χ. και η ίδρυση του Κρότωνα ανέρχεται στο 757 π.Χ..Κατά την αρχαιότερη παράδοση ο Μύσκελος ήταν Αχαιός , από την πόλη Ρύπες, που ήθελε να ιδρύσει αποικία στη Μεγάλη Ελλάδα. Ο θεός Απόλλων τον διέταξε με δελφικό χρησμό να ιδρύσει τον Κρότωνα σε συγκεκριμένη τοποθεσία. Φθάνοντας όμως εκεί, ο Μύσκελος διαπίστωσε ότι εκεί κοντά υπήρχε η Σύβαρις και γι' αυτό ρώτησε τον Απόλλωνα αν ήταν ανάγκη να ιδρύσει και άλλη πόλη στην ίδια περιοχή. Ο θεός τον διαβεβαίωσε ότι συμφωνούσε να ιδρυθεί και άλλη πόλη, και τότε ο Μύσκελος ίδρυσε τον Κρότωνα, ο οποίος τελικά θα υπερίσχυε πάνω στη Σύβαρη.

# Παραπομπές 

