
## Aste

Aste (tunnus °) on tasokulman mittayksikkö.Suora kulma on 90 astetta, oikokulma 180 astetta ja täysi kulma eli täysi kierros 360 astetta. Aste jakaantuu 60 (kulma)minuuttiin (tunnus ′, yläpuolinen indeksointipilkku). Minuutti jakaantuu edelleen 60 (kulma)sekuntiin (tunnus ″, kaksinkertainen yläpuolinen indeksointipilkku). Kulmasekunti alkaa kuitenkin jäädä pois käytöstä, ja sen sijaan on yleistynyt kulmaminuutin desimaaliosien käyttö. Aikoinaan navigaatiossa on ollut käytössä myös kulmatertia, joka oli sekunnin 1⁄60-osalähde?.

1° = 60′
1° = 3 600″SI-järjestelmässä käytetään kulman yksikkönä asteen ohella radiaania.

1° = π/180 rad ≈ 0,01745 rad
1 rad = 180/π° ≈ 57,30°;Tietyissä yhteyksissä, lähinnä maanmittauksessa, käytetään kulman yksikkönä myös goonia, joka on sadasosa suorasta kulmasta:

90° = 100 gon

# Astesymboli 

Asteen merkkiä (°, Unicode: U+00B0, HTML: &deg;) käytetään myös lämpötilan yksiköissä celsiusaste (°C) ja Fahrenheit-aste (°F), mutta ei kelvinissä (K). Merkkiä käytetään myös eräissä muissa merkinnöissä, kuten veden kovuusasteissa (°dH). Asteen merkkiä ei pidä sekoittaa hiukan samankaltaiseen maskuliinisen järjestysluvun merkkiin (º, U+00BA), yläpuolinen ympyrä ‑tarkkeeseen (˚, U+02DA tai yhdistyvä versio U+030A) eikä yläindeksinä esiintyvään kirjaimeen o tai numeroon 0.
Tietokonejärjestelmissä, joissa on käytössä laajennettu suomalainen näppäimistö, asteen merkki voidaan kirjoittaa pitämällä alhaalla alt gr- ja shift-näppäimiä samalla kun painetaan näppäimistön ylärivillä sijaitsevaa numeron 0 näppäintä.

# Katso myös 

vaihe ja vaihe-ero

# Lähteet 

# Aiheesta muualla 

Asteen merkki ° Nykyajan kielenopas, Jukka K. Korpela
