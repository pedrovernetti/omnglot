
## Stenocereus

Stenocereus on kaktuskasvisuku. Tieteellisen nimen taustalla on kreikankielinen kapeaa tarkoittava adjektiivi, millä viitataan po. kaktusten suhteellisen kapeisiin uraväleihin. Kasvit kukkivat yöllä ja seuraavan päivän ainakin keskipäivään asti.

# Tuntomerkit 

Stenocereus-kaktukset ovat kookkaita puumaisia tai pensastavia, toisinaan maassa suikertavia, ja muodostavat tiheikköjä. Varret ovat tukevia, liereitä ja vihreitä. Niissä on paljon pitkittäisuurteita, joiden reunoilla voi olla kyhmyjä. Areolit ovat villakarvaisia ja niissä olevat piikit tavallisesti kovia. Kukat ovat suppilomaisia tai kellomaisia, ja kehälehdet ovat lyhyet. Pohjuksessa on areoleita, jotka tavallisesti ovat piikkisiä. Hedelmä on pallomainen tai munamainen, enemmän tai vähemmän mehevä; sen piikit ja kehälehden jäänteet karisevat hedelmän kypsyessä. Siemenet ovat kookkaita, kiiltävän mustia ja tavallisesti sileitä.

# Levinneisyys 

Suku kasvaa kuivilla alueilla Yhdysvaltojen lounaisosassa, Meksikossa, Keski-Amerikassa, Karibian alueella, Venezuelassa ja Kolumbiassa.

# Lajit 

Stenocereus-lajeja tunnetaan 23.
Stenocereus alamosensis
Stenocereus aragonii
Stenocereus beneckei
Stenocereus chacalapensis
Stenocereus chrysocarpus
Stenocereus eichlamii
Stenocereus eruca
Stenocereus fimbriatus
Stenocereus fricii
Stenocereus griseus
Stenocereus gummosus
Stenocereus kerberi
Stenocereus laevigatus
Stenocereus martinezii
Stenocereus montanus
Stenocereus pruinosus
Stenocereus queretaroensis
Stenocereus quevedonis
Stenocerus standleyi
Stenocereus stellatus
Stenocereus thurberi
Stenocereus treleasei
Stenocereus yunckeri

# Lähteet 

Anderson, E. F. 2001: The Cactus Family. - Timber press. Portland, Oregon. ISBN 0-88192-498-9

# Viitteet 

