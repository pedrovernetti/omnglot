
## A Karib-tenger kalózai (filmsorozat)

A Karib-tenger kalózai egy amerikai kalandfilm-sorozat, amely a Walt Disney által tervezett, azonos nevű Disney-parki „barlangvasút” témáján alapul.
A filmnek jelenleg öt része van, és főként Jack Sparrow kapitány kalandjait kíséri végig. 

# Cselekménye 

# A Karib-tenger kalózai - A Fekete Gyöngy átka (The Pirates of the Caribbean - The Curse of the Black Pearl) 

Elizabeth Swannt, az angol kormányzó lányát foglyul ejti a rettegett élőhalott kalóz, Hector Barbossa. Elizabeth gyermekkori szerelme, Will Turner a megmentésére siet, és így akarva-akaratlanul Jack Sparrow kapitány segítségét kell kérnie.

# A Karib-tenger kalózai - Holtak Kincse (The Pirates of the Caribbean - Dead Man's Chest) 

Jack Sparrow kapitánynak ezúttal is természetfeletti kalózokkal gyűlik meg a baja: kiderül ugyanis, hogy egy régi vérszerződés miatt még mindig a legendás Davy Jones, a Bolygó Hollandi nevű szellemhajó kapitányának adósa. Jacknek mihamarább rendeznie kell a tartozását, különben örök átokra és szolgaságra ítéltetik. És ha mindez még nem lenne elég, a kapitány zűrjei miatt meghiúsul Will Turner és Elizabeth Swann kisasszony esküvője. Ugyanis ők is kénytelenek elkísérni Sparrowt a nagy kalandra, mely egykönnyen életük utolsó kalandja lehet.

# A Karib-tenger kalózai - A világ végén (The Pirates of the Caribbean - At world's end) 

Will Turner és Elizabeth Swann kénytelenek szövetségre lépni egykori ellenségükkel, Barbossa kapitánnyal, hogy kiszabadítsák Jack Sparrow kapitányt. Jacket az elátkozott Davy Jones tartja fogva, aki a Kelet-Indiai Társaság irányítása alatt áll, és félelmetes hajójával, a Bolygó Hollandival rettegésben tartja a tengereket. A különös felmentőcsapatnak egészen a világ végéig kell hajóznia, hogy elérje célját. Ezután megpróbálják egyetlen halálfejes lobogó alá tömöríteni a kalózvezéreket. Hiszen csak így vehetik fel a harcot a siker reményében az angol flotta és a szellemkalózok ellen.

# A Karib-tenger kalózai - Ismeretlen vizeken (The Pirates of the Caribbean - On stranger tides) 

Amikor Jack múltjából felbukkan egy nő (Penelope Cruz), elbizonytalanodik, nem tudja, hogy ez igaz szerelem, vagy csak egy szívtelen szélhámos játszik a szívével, felhasználva őt a legendás ifjúság forrása megtalálásához. Angelica kényszeríti, hogy szálljon fel az Anna Királynő Bosszúja fedélzetére, mely a rettentő Feketeszakáll (Ian McShane) kalóz hajója, így Jack hirtelen egy olyan váratlan kalandba keveredik, ahol nem tudja kitől is kell jobban félnie: Feketeszakálltól vagy a nőtől a múltjából.

# A Karib-tenger kalózai - Salazar Bosszúja (The Pirates of the Caribbean - Dead Men Tell No Tales) 

Az elsöprő kalandban a hányatott sorsú Jack kapitányt erősen megcsapja a balszerencse szele, mikor a rettentő Salazar kapitány (Javier Bardem) vezette gyilkos szellemkalózok megszöknek az Ördög Háromszögéből. Egyszerű cél vezérli őket: végezni akarnak minden egyes kalózzal - és Jackre különös gondot fordítanának.
Sparrow egyetlen reménye Poszeidón legendás szigonyában rejlik, ám erre csak úgy bukkanhat rá, ha kényszerű szövetségre lép Carina Smythszel (Kaya Scodelario), a ragyogó elméjű és szépségű csillagásszal, és az ifjú Henryvel (Brenton Thwaites), a Királyi Flotta nyakas tengerészével. A méretében és ápoltságában is szerény hajójának kormányánál Jack kapitány nem csupán sorozatos balszerencséjén kíván fordítani, hanem becses életét is menteni igyekszik eddigi legiszonyatosabb és legfondorlatosabb ellenfelétől

# Részei 

A Karib-tenger kalózai: A Fekete Gyöngy átka (2003)
A Karib-tenger kalózai: Holtak kincse (2006)
A Karib-tenger kalózai: A világ végén (2007)
A Karib-tenger kalózai: Ismeretlen vizeken (2011)
A Karib-tenger kalózai: Salazar bosszúja (2017)

# Főszereplők 

Johnny Depp mint Jack Sparrow kapitány
Geoffrey Rush mint Hector Barbossa
Orlando Bloom mint Will Turner
Keira Knightley mint Elizabeth Swann
Javier Bardem mint Salazar kapitány
Brenton Thwaites mint Henry Turner
Kaya Scodelario mint Carina Smyth
Kevin McNally mint Gibbs
Stephen Graham mint Scrumés

Paul McCartney mint Jack bácsi
