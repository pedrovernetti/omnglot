
## Σεΐχ Άντεν Μαντόμπε

Ο Σεΐχ Αντάν Μοχάμετ Νούουρ "Μαντόμπε" (Adan Mohamed Nuur "Madobe", στα σομαλικά: Sheekh Aaden Maxamed Nuur ή Sheekh Aaden Madoobe) είναι Σομαλός πολιτικός και πρόεδρος της Βουλής της χώρας του. Έπειτα από την παραίτηση της κυβέρνησης του προέδρου Αμπντουλαχί Γιουσούφ Αχμέτ το Δεκέμβριο του 2008, ανέλαβε προσωρινός πρόεδρος. Όπως πολλοί Σομαλοί πολιτικοί, είναι πρώην πολέμαρχος και ήταν δάσκαλος του Κορανίου.

# Βιογραφικά στοιχεία 

Ο Σεΐχ Αντάν Μαντόουε γεννήθηκε στη Μαντέρα στη βορειοανατολική επαρχία της Κένυας. Κατάγεται από τη φυλή Ντίτζιλ-Μιρίφλε και ειδικότερα από το υποφύλο Χαντάμε.

# Αντιστασιακή δράση 

Υπηρέτησε ως πρώτος αντιπρόεδρος του Αντιστασιακού Στρατού Ραχανουέιν (Rahanweyn Resistance Army, αρκτικόλεξο: RRA), που ήταν μία από τις φατρίες που πρωταγωνίστησαν στον Εμφύλιο Πόλεμο στη Σομαλία. Σύμφωνα με τον Μαντόμπε, από το 1996 ο RRA αποδέχθηκε τη βοήθεια της Αιθιοπίας στη στρατιωτική του εκπαίδευση. Το 2003 για μικρό χρονικό διάστημα παρουσιάστηκε σχίσμα με τον ηγέτη του RRA Χασάν Μοχάμετ Νουρ "Σατιγκαντούντ" παρότι συμφιλιώθηκαν αργότερα και αμφότεροι υπηρέτησαν σε χαρτοφυλάκια στην προσωρινή κυβέρνηση.

# Προσωρινή Ομοσπονδιακή Κυβέρνηση 

Ο "Μαντόμπε" είναι αντιπρόσωπος του Προσωρινού Ομοσπονδιακού Κοινοβουλίου (TFP), το οποίο το Νοέμβριο του 2004 επεκύρωσε την Προσωρινή Ομοσπονδιακή Κυβέρνηση και ενέκρινε τον Προσωρινό Ομοσπονδιακό Καταστατικό Χάρτη, στη διάρκεια διάσκεψης στο Ναϊρόμπι. Διορίστηκε Υπουργός Δικαιοσύνης με την έγκριση του πρωθυπουργού Αλί Μοχάμετ Γκεντί στο δεύτερο ανασχηματισμό της κυβέρνησης του τελευταίου τον Ιανουάριο του 2005, ωστόσο στη Σομαλία θεσπίστηκε ένα νέο δικαστικό σύστημα έπειτα από την ήττα της Ένωσης Ισλαμικών Δικαστηρίων (ICU) τον Ιανουάριο του 2007.
Το Μάιο του 2005 ο πολιτικός αντίπαλος και πολέμαρχος Μοχάμετ Ιμπραχίμ Χαμπσάντε κατηγόρησε τον Μαντόμπε και τον υπουργό Γεωργίας Χασάν Μοχάμετ Νούουρ "Σατιγκουντούντ" για επίθεση εναντίον της πόλης Μπαϊντόα με σκοπό την κατάληψη της πόλης για λογαριασμό του προέδρου Αμπντουλαχί Γιουσούφ Αχμέτ, ο οποίος αργότερα χρησιμοποίησε την πόλη με σκοπό την ίδρυση προσωρινής πρωτεύουσας εντός της χώρας. Δεκαεννέα άνθρωποι σκοτώθηκαν, πολλοί εκ των οποίων ήταν πολίτες, και άλλοι 28 τραυματίστηκαν στις συγκρούσεις για τον έλεγχο της πόλης.Μετά την απόλυση του Σαρίφ Χασάν Σεΐχ Αντάν, με ψήφο του Προσωρινού Ομοσπονδιακού Κοινοβουλίου, στις 17 Ιανουαρίου του 2007ο Μαντόμπε εξελέγη νέος πρόεδρος του Κοινοβουλίου στις 31 Ιανουαρίου του ιδίου έτους και ορκίστηκε στις 3 Φεβρουαρίου.

# Προσωρινός πρόεδρος 

Ο Μαντόμπε ανέλαβε προσωρινός πρόεδρος της Σομαλίας στις 29 Δεκεμβρίου του 2008 μετά την παραίτηση του Αμπντουλαχί Γιουσούφ Αχμέτ.Κυβέρνησε ως το 2009, οπότε εξελέγη διάδοχός του, ο Σαρίφ Αχμέτ.

# Παραπομπές 

