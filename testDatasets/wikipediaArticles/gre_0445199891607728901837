
## Γενικές εκλογές στην Αλμπέρτα (2015)

Οι 29ες γενικές εκλογές στην Αλμπέρτα του Καναδά διεξήχθησαν πρόωρα στις 5 Μαΐου 2015. Εξελέγησαν τα μέλη της Νομοθετικής Συνέλευσης. Ο πρωθυπουργός της επαρχίας, Τζιμ Πρέντις ζήτησε από τον Αντικυβερνήτη να διαλύσει τη βουλή στις 7 Απριλίου 2015.

# Πλαίσιο 

Με βάση τον Εκλογικό Νόμο, οι εκλογές πρέπει να διεξαχθούν εντός περιόδου 3 μηνών ανάμεσα στην 1η Μαρτίου και στην 31η Μαΐου στο 4ο ημερολογιακό έτος μετά τις προηγούμενες εκλογές, οι οποίες ήταν στις 23 Απριλίου 2012. Ωστόσο, ο Νόμος αυτός δεν επηρεάζει τις εξουσίες του Αντικυβερνήτη, ο οποίος μπορεί να διαλύσει τη βουλή και πριν την περίοδο εκείνη (στις εκλογές του 2015 έναν χρόνο νωρίτερα). Στην απερχόμενη 28η συνέλευση, η Προοδευτική Ένωση των Συντηρητικών της Αλμπέρτας (PCs) διέθετε την πλειοψηφία.

# Αποτελέσματα 

Το Νέο Δημοκρατικό Κόμμα της Αλμπέρτας (NDP) πλειοψήφησε στις εκλογές με νέα ηγέτιδα τη Ρέιτσελ Νότλι και σχημάτισε για πρώτη φορά στην ιστορία κυβέρνηση, ανατρέποντας τους Προοδευτικούς Συντηρητικούς (PC), οι οποίοι περιορίστηκαν στην 3η θέση. Ο Τζιμ Πρέντις παραιτήθηκε από αρχηγός του κόμματος. Οι Προοδευτικοί Συντηρητικοί κέρδισαν όλες τις προηγούμενες εκλογές από το 1971 έως και το 2012 και κυβέρνησαν ως το 2015, ως η μακροβιότερη κυβέρνηση για καναδική επαρχία.
Το Κόμμα του Άγριου Ρόδου (Wildrose Party) με νέο ηγέτη τον Μπράιαν Τζιν παρέμεινε στην επίσημη αντιπολίτευση, κερδίζοντας 4 έδρες σε σχέση με τις προηγούμενες γενικές εκλογές του 2012. Αμφότερα το Κόμμα Φιλελευθέρων της Αλμπέρτας (Lib) και το Κόμμα της Αλμπέρτας (AP) κέρδισαν από μία έδρα.

# Παραπομπές 

# Εξωτερικοί σύνδεσμοι 

Elections Alberta
