
## Αγάστροφος

Ο Αγάστροφος ήταν μυθικός πολεμιστής στο πλευρό των Τρώων, γιος του Παιώνα και αδελφός του Λαόφωντα. 
Η ετυμολογία του ονόματός του ανάγεται στις λέξεις <ἄγαν + στρέφω> και παραπέμπει είτε στον τρόπο κίνησης είτε στην προσωπικότητα του ήρωα.

# Ιλιάδα 

Σε μια μάχη κατά τη διάρκεια του Τρωικού Πολέμου ήρθε αντιμέτωπος με τον ήρωα Διομήδη, ο οποίος του επέφερε θανάσιμο πλήγμα στο ισχίο με το δόρυ του. 
Ο Όμηρος σχολιάζει ότι ο Αγάστροφος βρισκόταν υπό κατάσταση άτης, καθώς απομακρύνθηκε υπερβολικά από το άρμα του και έτσι δεν κατάφερε να διαφύγει.
Η πανοπλία του έγινε αντικείμενο λαφυραγώγησης από τον Αργείο ήρωα.
Στην ίδια εκείνη μάχη ο Διομήδης είχε σκοτώσει και τον Θυμβραίο, καθώς και δύο γιους του μάντη Μέροπα.
Η μοναδική λογοτεχνική αναφορά στον Αγάστροφο απαντάται στην Ιλιάδα.

# Παραπομπές 

