
## Nigel Hawthorne

Nigel Barnard Hawthorne (født 5. april 1929 i Coventry, West Midlands, England, død 26. december 2001 i Hertfordshire, England) var en britisk skuespiller, opvokset i Sydafrika.
Hawthorne flyttede tilbage til England i 1950'erne og arbejdede længe indenfor teater. Han filmdebuterede i 1972, og havde en håndfuld film- og fjernsynsroller bag sig da han fik sit store gennembrud med rollen som den manipulerende bureaukrat Sir Humphrey Appleby i den satiriske fjernsynsserie Yes, Minister (Javel, hr. minister, 1980). Han spillede siden samme rolle i fortsættelsen Yes, Prime Minister (Javel, hr. statsminister, 1986), foruden mindre roller i film som Gandhi (1982) og Turtle Diary (1985). Hans største triumf i senere år var hovedrollen i Nicholas Hytners film The Madness of King George (Den gale kong George, 1994).

# Eksterne henvisninger 

Nigel Hawthorne på Internet Movie Database (engelsk)
Nigel Hawthorne på Filmdatabasen 
Nigel Hawthorne på Scope
Nigel Hawthorne i Svensk Filmdatabas (svensk)
Nigel Hawthorne på AlloCiné (fransk)
Nigel Hawthorne på AllMovie (engelsk)
Nigel Hawthorne hos Turner Classic Movies (engelsk)
Nigel Hawthorne hos Internet Broadway Database (engelsk)
Nigel Hawthorne hos Internet Broadway Database (engelsk)
Nigel Hawthornes hos Encyclopædia Britannica Online (engelsk)
Nigel Hawthorne på Find a Grave (engelsk)
