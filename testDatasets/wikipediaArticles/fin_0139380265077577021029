
## Equal justice under law

Equal justice under law (suom. yhtäläinen oikeus lain edessä) on Yhdysvaltain korkeimman oikeuden rakennuksen julkisivuun kirjoitettu englanninkielinen lause. Lause ilmeisesti keksittiin rakennuksen suunnitelleessa arkkitehtitoimistossa vuonna 1915. Sanat löytyvät myös Waterburyn kaupungintalosta, jonka suunnitteli sama arkkitehti, Cass Gilbert. Lauseen käytön korkeimman oikeuden talossa hyväksyi tuolloinen korkeimman oikeuden puheenjohtaja Charles Evans Hughes. Rakennus valmistui vuonna 1935.
Ilmaisu "yhtäläinen oikeus" löytyy ensimmäisen kerran ateenalaisen poliitikon Perikleen hautajaispuheesta vuonna 430 eaa.
