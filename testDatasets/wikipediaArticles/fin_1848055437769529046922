
## John Button (autourheilija)

John Button (27. heinäkuuta 1943 Lontoo, Iso-Britannia – 12. tammikuuta 2014 Riviera, Ranska) oli brittiläinen autourheilija ja rallicross-kuljettaja. Button ajoi kohtalaisella menestyksellä rallicrossia, sijoittuen kerran "kuplavolkkarilla" toiseksi Britannian mestaruuskisoissa vuonna 1976. Buttonin rakkaimmista kilpakumppaneista oli tanskalainen Erling Jensen.
Hänen poikansa Jenson Button on myös autourheilija ja Formula Ykkösten vuoden 2009 maailmanmestari.
John Button kulki poikansa mukana paikan päällä seuraamassa kilpailuja, lukuun ottamatta vuoden 2001 Brasilian GP:tä, jokä jäi häneltä väliin sairauden vuoksi. Hänet bongattiin usein varikolla vaaleanpunainen paita päällä. Hän sai myös lempinimen "Papa Smurf" (suom. Suursmurffi).
Button kuoli kotonaan Etelä-Ranskassa sydänkohtaukseen 70-vuotiaana 12. tammikuuta 2014.

# Yksityiselämä 

John Button oli naimisissa Simone Lyosin kanssa vuoteen 1987 asti. Buttonin perheeseen kuuluu lapset Jenson, Tanya, Samantha ja Natasha. Vuodet 1994–1999 Button oli naimisissa Pippa Kerrin kanssa.
