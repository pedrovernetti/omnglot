
## Victor Silvester

Victor Marlborough Silvester, OBE (25. helmikuuta 1900 Wembley, Middlesex, Iso-Britannia – 14. elokuuta 1978 Ranska) oli brittiläinen tanssija, kirjailija, muusikko ja orkesterinjohtaja, jonka levyjä myytiin 75 miljoonaa kappaletta 1930–1980-luvuilla. Hän oli yksi ballroom dancen merkittävimmistä kehittäjistä 1900-luvulla. Hän nai Dorothy Newtonin vuonna 1922.Toisen maailmansodan jälkeen Silvesterin orkesteri sekä viikoittainen Victor Silvester's Dancing Club -televisiosarja pitivät hänet vielä pitkään julkisuudessa. Hänen kirjansa vuodelta 1927, Modern Ballroom Dancing, oli välitön bestseller ja siitä on useita painoksia, viimeisin vuodelta 2005. Hän kirjoitti myös kymmenen muuta kirjaa, mukaan lukien omaelämäkertansa.

# Lähteet 

# Aiheesta muualla 

Victor Silvester Internet Archive -sivustolla (englanniksi)
