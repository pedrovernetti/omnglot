
## Ινστιτούτο Ραμόν Λιουλ

Το Ινστιτούτο Ραμόν Λιουλ (καταλανικά: Institut Ramon Llull, γνωστό και με τα αρχικά IRL) είναι οργανισμός που έχει ως σκοπό την προώθηση της γλώσσας και κουλτούρας της Καταλονίας στον κόσμο. Εξαρτάται νομικά από τη Ζενεραλιτάτ της Καταλονίας και το Δημαρχείο της Βαρκελώνης όπου έχει και την έδρα του κι εντάσσεται στο ευρύτερο ομώνυμο ίδρυμα (Fundació Ramon Llull) που με έδρα την Ανδόρα ενσωματώνει και τις υπόλοιπες καταλανόφωνες περιοχές όπως το Αλγκέρο, την Περιφέρεια των Ανατολικών Πυρηναίων και τη σύμπραξη των Βαλενθιανικών Πόλεων. Έχει τέσσερις έδρες στο εξωτερικό, στο Βερολίνο, το Λονδίνο, το Παρίσι και τη Νέα Υόρκη. Από το 2008 το Δίκτυο Μπίβες των καταλανόφωνων πανεπιστημίων έχει ενταχθεί στο Ινστιτούτο. 
Φέρει το όνομα του Ραμόν Λιουλ, μαγιορκινού συγγραφέα του 13ου αιώνα, του πρώτου που έγραψε λογοτεχνία στα καταλανικά.

# Παραπομπές 

# Εξωτερικοί σύνδεσμοι 

Επίσημη ιστοσελίδα του Ινστιτούτου (στα καταλανικά)
