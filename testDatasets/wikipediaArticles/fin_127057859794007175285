
## Hearst

Heart on yhdysvaltalainen rockyhtye, joka aloitti toimintansa Seattlessa 1960-luvulla. Yhtye julkaisi esikoisalbuminsa vuonna 1976, ja se on julkaissut yhä jatkuvan uransa aikana seitsemän top-10-albumia Yhdysvalloissa. Yhtyeessä on soittanut useita muusikoita; sen pitkäaikaisimmat jäsenet ovat siskokset Ann ja Nancy Wilson.

# Historia 

Heartin perustivat basisti Steve Fossen sekä kitaristit Roger ja Mike Fisher vuonna 1963. Yhtye oli aluksi nimeltään Army ja myöhemmin White Heart sekä Hocus Pocus ennen kuin se otti nimekseen Heart. Ann Wilson tuli yhtyeen laulajaksi vuonna 1970 ja hänen siskonsa Nancy kitaristiksi 1974. Samoihin aikoihin Mike Fisher jätti yhtyeessä soittamisen ja keskittyi managerointiin.Heart siirtyi Vancouveriin ja teki levytyssopimuksen Mushroom Recordsin kanssa 1975. Yhtye julkaisi esikoisalbuminsa Dreamboat Annie vuonna 1976. Albumi nousi Billboardin listalla seitsemänneksi ja myi yli miljoona kappaletta. Heartin 1970-luvun albumit olivat tyyliltään hard rockia ja folk rockia.

Yhtye siirtyi Portrait Recordsille 1977, mistä seurasi pitkä oikeusjuttu Mushroomin kanssa. Mushroom julkaisi vuoden 1977 alussa Heartin keskeneräisen albumin Magazine, ja pian sen jälkeen Portrait julkaisi albumin Little Queen. Mushroom joutui kuitenkin vetämään albumin myynnistä, jotta yhtye pystyisi viimeistelemään sen. Little Queen menestyi hyvin, ja siltä julkaistiin menestyssingle ”Barracuda”. Uudelleenmiksattu Magazine julkaistiin uudelleen seuraavana vuonna, kuten myös albumi Dog and Butterfly.Bebe le Strange (1980) nousi listaviitoseksi. Seuraavat kaksi albumia, Private Audition ja Passionworks eivät enää myyneet kultaa, minkä johdosta Heart siirtyi Capitol Recordsille. Albumi Heart (1985) nousi listaykköseksi, myi yli viisi miljoonaa kappaletta ja tuotti neljä top-10-singleä. Bad Animals (1987) tuotti myös neljä hittisingleä, joista ”Alone” nousi listaykköseksi. Myös seuraava albumi Brigade (1990) oli menestys.Vuonna 1990 Wilsonin siskokset muodostivat akustisen yhtyeen nimeltä Lovemongers, joka julkaisi EP:n. Heartin seuraava studioalbumi oli Desire Walks On (1993). 2000-luvulla Heart on julkaissut albumit Jupiter’s Darling ja Red Velvet Car (2010), jolla yhtye palasi alkuaikojensa melodiseen hard rockiin ja folksoundiin. Sen uusin albumi on Fanatic (2012).
Heart sai tähden Hollywood Walk of Famelle vuonna 2012. Se nimettiin Rock and Roll Hall of Fameen 2013. Yhtye oli saanut vuoteen 2013 mennessä 20 top-40-singleä, seitsemän top-10-albumia sekä neljä Grammy-ehdokkuutta.

# Jäsenet 

# Nykyiset 

Ann Wilson – laulu, huilu, kitara, koskettimet, lyömäsoittimet, viulu (1972–) 
Nancy Wilson – laulu, kitara, mandoliini, koskettimet, syntetisaattorit, huuliharppu (1974–1995, 2002–) 
Ben Smith – rummut (1995–) 
Craig Bartock – soolokitara (2004–) 
Debbie Shair – koskettimet, syntetisaattorit (2004–) 
Dan Rothchild – basso (2012–) 

# Entiset 

# Diskografia 

# Lähteet 

# Aiheesta muualla 

 Kuvia tai muita tiedostoja aiheesta Heart Wikimedia Commonsissa
