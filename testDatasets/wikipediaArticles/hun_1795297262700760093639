
## Abbé-tó

Az Abbé-tó egy sóstó Etiópia és Dzsibuti határán. Fő táplálója az Avas folyó.

# Elhelyezkedés 

Az Abbé-tó egy hat tóból álló tórendszer (Gargori, Laitali, Gummare, Bario, Afambo, Abbé) legdélebbi tagja. A tavak az Afar-medencében, három egymástól távolodó kőzetlemez szegélyén kialakult mélyedésben, az Avas-árokban fekszenek.

# Környéke 

A tó északi partján a vulkáni eredetű Dama Ali hegység (1069 m) emelkedik. A déli-délnyugati partokat 10 km szélességben egy kiterjedt sós felszínű terület kíséri. Ezeket az Avas jelentős vízszint-ingadozásai miatt nyugatról és délről egy-egy vádi szeli át, az Oleldere és az Abuna Merekes.

# A tó felszíne 

Az Abbé-tó nyílt vízfelülete 340 km², további 110 km² pedig a tavat övező sós felszín kiterjedése. Az Avas folyó vizének elöntözése miatt a tó vízszintje az utóbbi években mintegy öt méterrel csökkent.

# Érdekessgek 

Az Abbé-tó leghíresebb képződményei a mészkőből felépült, akár 50 méter magas, gőzt eregető kémények.
A tó környékének őslakosai a nomád afarok.
Jelentős flamingó-populáció él a tavon.
Itt forgatták az 1968-as A majmok bolygója című klasszikus sci-fi film néhány jelenetét.

# Fordítás 

Ez a szócikk részben vagy egészben a Lake Abbe című angol Wikipédia-szócikk fordításán alapul. Az eredeti cikk szerkesztőit annak laptörténete sorolja fel.
