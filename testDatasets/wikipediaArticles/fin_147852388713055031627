
## Jim Stolze

Jim Stolze (s. 30. marraskuuta 1973) on Internet-strategian asiantuntija. Hän on perustanut useita alan yrityksiä, työskennellyt Hollannin suurimmilla verkkosivustoilla ja kirjoittanut aiheesta kolme kirjaa. TED.com valitsi Jim Stolzen yhdeksi kahdestatoista lähettiläästään ympäri maailmaa. Lisäksi hän on suosittu puhuja kansainvälisissä konferensseissa ja yritystilaisuuksissa.

# Opiskelu 

Stolze valmistui Amsterdamin VU-yliopistosta ja suoritti MBA:nsa Lemniscaat Business Schoolissa. Hänen pro gradu -työnsä internet-käytöstä ja onnellisuudesta toimi alkusysäyksenä tutkimushankkeelle Virtual Happiness Project. Usea tutkimus osoittaa että ihmiset joilla on mahdollisuus käyttää Internetiä ovat merkittävästi onnellisempia.
Kansainvälistä huomiota Stolze saavutti ihmiskokeella, jossa hän eli kuukauden ajan ilman verkkoyhteyksiä. Tämän jälkeen hän liittyi Lifehackers-liikkeeseen ja kirjoitti sähköpostikäyttäjän selviytymisoppaan How to Survive Your Inbox (suom. Näin selviydyt Saapuneet-kansiostasi). Ennen esikoisteostaan Stolze oli myös yksi DutchCowboys-blogin pääkirjoittajista.
Hänen tuorein kirjansa on nimeltään "Uitverkocht!" eli "Loppuunmyyty", jossa hän kuvailee huomiotalouden toimintaa. Kirja oli Hollannissa ehdolla vuoden bisneskirjaksi.

# TEDx 

Jim Stolze on TEDx-yhteisön johtohahmo. Yhdessä tiiminsä kanssa hän on järjestänyt kolme TEDxAmsterdam-tapahtumaa, joissa ovat vierailleet puhujina muun muassa teknologiavisionääri Kevin Kelly, tanskalainen arkkitehti Bjarke Ingels, entinen astronautti Wubbo Ockels ja professori Barry Schwartz. Vuonna 2012 Jim Stolze muutti viideksi kuukaudeksi Dohaan (Qatar) perustamaan TEDin ja Dohan elokuvainstituutin uutta organisaatiota tukemaan TEDin tehtävää "levittämisen arvoisten ideoiden" jakamisesta.

# Lähteet 

