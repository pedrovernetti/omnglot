
## Ράιχσμπρυκε

Το Ράιχσμπρυκε (Reichsbrücke στα γερμανικά, που σημαίνει Αυτοκρατορική Γέφυρα) είναι μια σημαντική γέφυρα στη Βιέννη, που συνδέει τη Μέξικοπλατς στο Λέοπολνσταντ με το Ντοναουίνσελ στο Ντουνάουστατ απέναντι από το Δούναβη. Η γέφυρα χρησιμοποιείται από 50.000 οχήματα ανά ημέρα και διαθέτει έξι λωρίδες κυκλοφορίας, ράγες για το μετρό, δύο μονοπάτια, δύο ποδηλατόδρομους και δύο βοηθητικές σήραγγες.

# Ιστορία 

Η πρώτη γέφυρα που χτίστηκε στη θέση της σημερινής Ράιχσμπρυκε κατασκευάστηκε το 1872-1876 κάτω από το όνομα Κρόνπριντς-Ρούντολφ-Μπρύκε (γέφυρα του Πρίγκιπα Ροδόλφου), πριν από τη ρύθμιση του Δούναβη στη Βιέννη. Εγκαινιάστηκε στις 21 Αυγούστου του 1876, και το όνομα άλλαξε σε Ράιχσμπρυκε το 1919 αφού η Αυστρία έγινε δημοκρατία. 
Ως μέτρο για να μειώσει το επίπεδο της ανεργίας στη δεκαετία του 1930, σχεδιάστηκε μια κρεμαστή γέφυρα για να πάρει τη θέση της παλιάς Ράιχσμπρυκε. Τα τεχνικά σχέδια εκπονήθηκαν από τους αρχιτέκτονες Ζίγκφριντ Θάις και Χανς Γιακς, με εποπτεία του Κλέμεντς Χολτσμάιστερ. Οι πυλώνες της παλιάς γέφυρας επεκτάθηκαν προς τα κάτω και η δομή του μετακινήθηκε κατά 26 μέτρα σε λιγότερο από επτά ώρες. Η νέα γέφυρα θα μπορούσε, επομένως, να χτιστεί από τη γραμμή της παλιάς γέφυρας, χωρίς μακροχρόνια διακοπή της κυκλοφορίας. Αυτή η κρεμαστή γέφυρα, που χτίστηκε ανάμεσα στο 1934 και το 1937, περιλάμβανε τέσσερις λωρίδες κυκλοφορίας, δύο γραμμές τραμ και μονοπάτια, στις δύο πλευρές. Οι γέφυρες πάνω από τις κοίτες πλημμυρών επεκτάθηκαν. Η νέα γέφυρα εγκαινιάστηκε στις 10 Οκτωβρίου 1937 από τον Καρδινάλιο Ίνιτσερ και τον πρόεδρο της Αυστρίας Βίλχελμ Μίκλας.
Κατά τη διάρκεια του Δευτέρου Παγκοσμίου Πολέμου, η Ράιχσμπρυκε ήταν η μόνη γέφυρα της Βιέννης πάνω από το Δούναβη που δεν υπέστη σοβαρές ζημιές. Τα Σοβιετικά στρατεύματα που επιτίθονταν στην πόλη απέτρεψαν την Βέρμαχτ από το να την καταστρέψει, και ως αποτέλεσμα, η γέφυρα μετονομάστηκε σε Brücke der Roten Armee (Γέφυρα του Κόκκινου Στρατού) για λίγο. Η γέφυρα ανακαινίστηκε μεταξύ του 1948 και 1952. Το 1948, η γέφυρα είχε χρησιμοποιηθεί ως τόπος στην ταινία Ο Τρίτος Άνθρωπος.

# Από το 1976 και έπειτα 

Στις 1 Αυγούστου 1976, λίγο πριν από τις 05:00, η γέφυρα κατέρρευσε, σκοτώνοντας ένα άτομο. Η κύρια αιτία της κατάρρευσης ήταν μια δομική αστοχία του ρουλεμάν, το οποίο δεν εντοπίστηκε κατά τη διάρκεια της επιθεώρησης, λόγω του μανδύα γρανίτη που το περιέβαλε. Ένα φορτηγό καταστράφηκε και πολλά πλοία υπέστησαν βλάβη. Ο οδηγός ενός άδειου λεωφορείου κατάφερε να σώσει τον εαυτό του. Το λεωφορείο που διασώθηκε και συνέχισε να χρησιμοποιείται μέχρι το 1989, ενώ τώρα εκτίθεται στο μουσείο των τραμ της Βιέννης (Straßenbahnmuseum). Η ναυτιλία εκτράπηκε μέσω του Ντονάουκαναλ. Δύο συμπληρωματικές γέφυρες χρησιμοποιήθηκαν για την εκτροπή της κίνησης και του τραμ, οι οποίες παρέμειναν σε χρήση για τέσσερα χρόνια. 
Ύστερα έλαβε χώρα διεθνής διαγωνισμός για το σχεδιασμό της νέας γέφυρας, με νικητή τον Γιόχαν Νέστροϋ. Η κατασκευή άρχισε το 1978 και η γέφυρα άνοιξε επίσημα στις 8 Νοεμβρίου 1980 από τον δημοτικό σύμβουλο Χάιντς Νίτελ, με το όνομα Γέφυρα Γιόχαν Νέστροϋ, ένα όνομα το οποίο δεν έπιασε.Το Βιεννέζικο δίκτυο μετρό πέρασε από τη Ράιχσμπρυκε για πρώτη φορά στις 3 Σεπτεμβρίου 1982, μετά από εκτεταμένες δοκιμές.
Το 2003, η περιφέρεια της γέφυρας αναθεωρήθηκε στο σύνολο της μαζί με το φωτισμό. Τα μονοπάτια και οι ποδηλατόδρομοι επεκτάθηκαν. Την ίδια στιγμή, το πλάτος των λωρίδων κυκλοφορίας αυξήθηκε, μειώνοντας το πλάτος της κεντρικής κράτησης και απομακρύνοντας τις στενές λωρίδες έκτακτης ανάγκης. 
Ένα γερμανικό επιβατηγό πλοίο εμβόλισε ένα πυλώνα της Ράιχσμπρυκε το 2004, τραυματίζοντας σοβαρά αρκετούς ανθρώπους. Η γέφυρα δεν επηρεάστηκε από το ατύχημα.
Το Σάββατο 9 Ιουλίου 2005, εορτάστηκε η 25η επέτειος του κτιρίου της Ράιχσμπρυκε και η αποκατάσταση ολοκληρώθηκε. Έγιναν περαιτέρω αλλαγές και δημιουργήθηκαν στάσεις για νυχτερινά λεωφορεία.
Η γέφυρα περιλαμβάνει το σταθμό Ντοναουίνσελ του μετρό της Βιέννης. 

# Παραπομπές 

# Εξωτερικοί σύνδεσμοι 

Donaubrücken σε Wien Geschichte, Konstruktion, Besonderheiten
Die Donau – Brücken, Wege und Stege
Der Einsturz der Reichsbrücke
