
## Major League Baseball -kausi 2003

Major League Baseball -kausi 2003 oli MLB:n 128. kausi, joka alkoi 30. maaliskuuta 2003. Se päättyi Florida Marlinsin voittoon New York Yankeesistä. Vaikka mestaruus oli Marlinsille jo toinen (edellinen 1997), se ei ole kertaakaan voittanut omaa divisioonaansa, vaan molemmilla kerroilla se on edennyt pudotuspeleihin villillä kortilla eli parhaana divisioonakakkosena liigassaan.
Kauden All-star-ottelu pelattiin U.S. Cellular Fieldillä Chicagossa 15. heinäkuuta. AL voitti 7–6 ja Garret Anderson valittiin ottelun arvokkaimmaksi pelaajaksi.

# Runkosarjan sarjataulukot 

Asteriskilla merkityt joukkueet valittiin jatkoon villillä kortilla.

# Postseason 

# Steve Bartmanin välikohtaus 

14. lokakuuta Chicago Cubs ja Florida Marlins kohtasivat Chicagon Wrigley Fieldillä tilanteessa, jossa Cubs johti ottelusarjaa 3–2. Cubs oli voittanut baseballin World Seriesin viimeksi vuonna 1908, ja oli edellisen kerran pelannut finaalissa vuonna 1945.
Kahdeksannessa vuoroparissa ottelu oli 3–0-tilanteessa Cubsin hyväksi, kun Marlinsin lyöjä Luis Castillo löi pallon laittomaksi kentän vasempaan laitaan. Cubsin puolustaja Moisés Alou juoksi kohti pallon putoamispaikkaa, hyppäsi reunustaa vasten ja yritti kopata pallon. Samalla useat katsojat yrittivät kopata palloa itselleen, ja heistä Steve Bartman ehti huitaista pallon penkkirivistöä kohti ennen Aloun koppia. Mikäli Alou olisi kopannut pallon, siitä olisi tullut vuoroparin toinen palo ja Cubs olisi ollut enää neljän palon päässä National Leaguen voitosta. Sen sijaan Cubs päästi vuoroparissa kahdeksan juoksua ja hävisi ottelun.Bartman joutui tapauksen vuoksi yleison vihan kohteeksi, ja useat fanit heittivät juomia ja roskia häntä kohti. Vartijat saattoivat Bartmanin takahuoneeseen paikaltaan, ja hänen naamioitiin ettei stadionin ulkopuolelle jääneet fanit olisi tunnistaneet häntä. Bartmanin nimi ja yhteystiedot kuitenkin vuotivat Major League Baseballin internetkeskusteluihin vain minuutteja pelin loppumisen jälkeen. Tämän seurauksena kuusi poliisiautoa lähetettiin Bartmanin kodin eteen suojelemaan Bartmania ja tämän perhettä. Myöhemmin Illinoisin kuvernööri Rod Blagojevich ehdotti Bartmanille todistajansuojeluohjelmaa, ja Floridan kuvernööri Jeb Bush tarjosi ivallisesti turvapaikkaa Floridasta.Pian välikohtauksen jälkeen Bartman julkaisi lausunnon, jossa hän pahoitteli tekoaan ja sanoi olleensa niin keskittynyt palloon, ettei huomannut Moisés Alouta. Hän kuitenkin kieltäytyi haastatteluista ja esitti pyynnön, että Florida Marlinsin fanien hänelle lähettämät lahjat ohjattaisiin Juvenile Diabetes Research Foundationille. Heinäkuussa 2008 Bartmanille tarjottiin 25 000 dollaria nimikirjoituksesta urheilukerääjien tapahtumaan, mutta hän kieltäytyi. Vuonna 2011 hän kieltäytyi myös esiintymästä ESPN:n dokumentissa ja Super Bowlin mainoksessa.Bartmanin katsomoon ohjaama pallo päätyi chicagolaiselle lakimiehelle, joka myi sen huutokaupassa joulukuussa 2003. Pallon osti ravintoloitsija Grant DePorter 113 824,16 dollarilla Harry Caray's Restaurant Groupille. 26. helmikuuta 2004 erikoisefektien ammattilainen Michael Lantieri räjäytti pallon julkisesti. Pallon jäänteet keitettiin ja tästä syntynyt höyry tislattiin ravintolan pastakastikkeeseen.Vuonna 2011 Alex Gibney ohjasi välikohtauksesta dokumentin Catching Hell, jossa käydään läpi Bartmanin tapausta sekä Bill Bucknerin epäonnistumista vuoden 1986 World Seriesissä.

# Lähteet 

Baseball-Reference.com, American Leaguen tilastot
Baseball-Reference.com, National Leaguen tilastot

# Viitteet 

