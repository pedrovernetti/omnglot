
## Will Stevens

William ”Will” Stevens (s. 28. kesäkuuta 1991 Rochford, Essex, Englanti) on brittiläinen moottoriurheilija. Hän kilpaili Formula 1 -sarjassa kausina 2014 ja 2015.

# Ura 

Stevens on kilpaillut urallaan muun muassa Toyota Racing Series, Eurocup Formula Renault ja Formula Renault UK -sarjoissa. Vuonna 2012 hän kilpaili Formula Renault 3.5 -sarjassa saavuttaen yhden palkintosijan ja 45 pistettä. Vuonna 2013 Stevens jatkoi FR 3.5 -sarjassa saavuttaen kauden aikana viisi palkintosijaa ja yhteensä 148 pistettä sijoittuen sarjan neljänneksi. Vuonna 2014 Stevens jatkoi kolmannen kauden sarjassa. Hän voitti kauden aikana kaksi kilpailua ja otti yhden paalupaikan sijoittuen sarjan loppupisteissä kuudenneksi.

# F1-ura 

Vuonna 2013 Stevens kuului Formula 1 -talli Caterhamin nuorten kuljettajien kehitysohjelmaan. Vuonna 2014 Stevensin ilmoitettiin ajavan Marussian toista F1-autoa Japanin GP:n ensimmäisissä vapaissa harjoituksissa. Myöhemmin vahvistettiin että maksuvaikeuksien takia Stevens ei päässytkään ajamaan Marussian autoa mutta on kuitenkin nimitetty Marussian varakuljettajaksi. Marussian ajauduttua konkurssiin Stevens palasi takaisin Caterhamille. Stevens teki F1-debyyttinsä Abu Dhabin GP:ssä korvaten tallista lähteneen Marcus Ericssonin.tarvitaan parempi lähde Hän sijoittui kilpailussa 17. jäätyään kierroksen kilpailun ja maailmanmestaruuden voittaneesta Lewis Hamiltonista.Kaudella 2015 Stevens kilpaili Manorin F1-tallissa Roberto Merhin tallikaverina.
Kauden avausviikonloppuna Manorit eivät päässeet ajamaan lainkaan, mutta seuraavana kisaviikonloppuna Malesiassa Manorit olivat mukana, mutta Stevens ei voinut osallistua kilpailuun teknisten ongelmien vuoksi. Kiinassa Stevens pääsi ensimmäistä kertaa kilpailuun ja oli maalissa 15:s. Itävallan GP jäi Stevensin osalta lyhyeksi öljyvuodon seurauksena. Keskeytys oli brittikuskille uran ensimmäinen. Britannian osakilpailussa Stevens törmäsi sateen tultua seinään, mutta pystyi jatkamaan kilpailuaan käytyään varikolla hakemassa uuden etusiiven. Maalissa Stevens oli 13:s, joka jäi Stevensin kauden parhaaksi sijoitukseksi. Unkarissa Stevens keskeytti.
Singaporen kilpailussa Stevens sai uudeksi tallikaverikseen yhdysvaltalaisen Alexander Rossin. Japanin kilpailussa Stevens spinnasi kovasta vauhdista 130R-mutkassa törmäten melkein tallikaveri Rossiin, mutta pystyi jatkamaan kilpailuaan. Yhdysvaltain GP:ssä Stevens keskeytti avauskierroksella. Stevens päätti kautensa Abu Dhabissa sijaan 18. Stevens ei saavuttanut kauden aikana yhtään pistettä. Stevens ei saanut jatkosopimusta seuraavalle kaudelle. Hän siirtyi FIA World Endurance Championship -sarjaan.

# Formula 1 -tulokset 

# Tulokset kilpailuittain 

• Abu Dhabin GP:ssä 2014 jaettiin tuplapisteet.

# F1-kaudet numeroina 

# Merkkipaalut 

# Lähteet 

# Aiheesta muualla 

 Kuvia tai muita tiedostoja aiheesta Will Stevens Wikimedia CommonsissaVirallinen sivusto
Will Stevens Twitterissä
