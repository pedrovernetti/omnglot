
## USS George H. W. Bush (CVN-77)

For alternative betydninger, se George Bush.USS George H. W. Bush (CVN-77) er det tiende hangarskib af Nimitz-klassen i United States Navy. Hun er navngivet efter den tidligere amerikanske præsident George H. W. Bush, der var pilot i flåden under 2. verdenskrig. George H. W. Bush er det sidste hangarskib i Nimitz-klassen; dens efterfølger CVN-78 bliver den første i en ny klasse.
Hun er det andet amerikanske hangarskib der navngives efter en flådepilot (USS Forrestal (CVA-59) var det første). Andre flådefartøjer der er blevet opkaldt efter piloter inkluderer fregaten McClusky (FFG-41) og destroyeren Massey (DD-778), der begge er navngivet efter piloter der fløj med i slaget om Midway. Selvom George H. W. Bush er af Nimitz-klassen, afviger den alligevel fra dens forgængere og forskellene er endda større end dem mellem CVN 68-70 og CVN 71-76.
Konstruktionen begyndte i 2001 ved Northrop Grumman Newport News skibsværftet. Hangarskibet blev navngivet den 7. oktober 2006, blev leveret i 2008. Skibet blev indsat i aktiv tjeneste d. 10. januar 2009 og skal afløse hangarskibet Kitty Hawk og dermed gøre en ende på dets 48-årige tjeneste i United States Navy.

# CVN 77 egenskaber 

Flere af af skibets funktioner adskiller CVN-77 fra andre skibe i Nimitz-klassen. Disse inkluderer:

Bulbstævndesign: Forbedrer skrogets effektivitet og reducerer slæbevirkningen. Denne feature var ikke inkluderet i modellen der blev brugt ved præsentationsceremonien og blev først brugt på USS Ronald Reagan (CVN-76)
Passive jet blast-afbøjningsplader: Nyt design og nye materialer giver reducerede vedligeholdelsesomkostninger.
Design af "øen": Forbedret adgang til flyvedækket og reduceret radarsignatur og elektronisk interferens.
Stealth-teknologi: Afrundede kanter på flydækket, indelukkede antenner, mindre "øer" og indvendige fly-elevatorer fører tilsammen til maksimal stealth.
Fly-pit stop: Halv-automatisk optankning og servicering i en ny konfiguration og placering på dækket giver hurtigere, mere effektive pit stop for flyene og kræver færre folk.
Hangarer: Nye design gør dem mere overskuelige.
Reduceret mandskab: Teknologi, indretning af rum, ændring af operationelle procedurer, avanceret sensor-teknologi og tilstands-afhængige vedligeholdelses-systemer giver tilsammen mulighed for et mindre, specialtrænet mandskab.
Områder som kan omkonfigureres: Modulær konstruktion som varer i hele skibets levetid giver fleksibilitet og reducerer omkostninger.
Øget båndbredde: Større kapacitet både om bord og til land giver skibet en kommunikations-fordel.
Elektriske fordelingssystemer, som er opdelt i zoner: Isolerer potentielle problemer og minimerer virkningen på resten af skibet.
Automatisk montering: Anordninger til flytning af materiel, semi-autonome, tyngdekraft-kompenserede våben-håndteringssystemer, automatiske systemer og komponenter til at håndtere skadeskontrol vil reducere skibets besætning og omkostninger.

# Se også 

Liste over hangarskibe
Liste over hangarskibe i United States Navy

# Noter 

# Trivia 

Når skibet er blevet døbt, vil det hedde "George H. W. Bush", og når det er blevet sat i drift, vil det hedde "U.S.S. George H. W. Bush". Skibets besætning udgør "Precommissioning Unit (PCU) George H. W. Bush", også kaldet "PCU 77".
Traditionelt er meget få af skibene i United States Navy blevet navngivet efter personer der var i live på tidspunktet ved navngivningen, men på det seneste er dette antal steget kraftigt; disse inkludererCarl Vinson (CVN-70),
Hyman G. Rickover (SSN-709),
Arleigh Burke (DDG-51),
John C. Stennis (CVN-74),
Bob Hope (T-AKR-300), 
Ronald Reagan (CVN-76),
Nitze (DDG-94),
Jimmy Carter (SSN-23), and
George H. W. Bush (CVN-77).

I anime-serien Neon Genesis Evangelion omdøbes George H.W. Bush til "Over the Rainbow" og bliver udnævnt til flagskib for USA's stillehavsflåde.

# Eksterne kilder/henvisninger 

Shipyard: CVN 77 section of the Northrup Grumman Newport News
Crew: The Navy's Pre-Commissioning Unit for CVN 77
Global Security's entry for CVN 77
1998 Article "Front Loading the CVN 77..." which analyzes how the DoD's changes to initial funding affect long range savings in procurement
A video on how the CVN-77 was made.
