
## Καλκότ Ματασκελέκελε

Ο Καλκότ Ματασκελέκελε (Kalkot Mataskelekele, 1949-) ήταν Πρόεδρος του Βανουάτου από το 2004 ως το 2009. Η θητεία του διήρκεσε 5 έτη και είναι ο πρώτος πτυχιούχος Αρχηγός Κράτους της νησιωτικής χώρας.

# Προφίλ 

Γεννήθηκε στις 24 Απριλίου 1949. Είναι δικηγόρος από την Πορτ Βίλα και γαμπρός του Ουόλτερ Λίνι.Εξελέγη Πρόεδρος στις 16 Αυγούστου 2004 από ειδικό Εκλεκτορικό Σώμα, κερδίζοντας στον τελικό γύρο της ψηφοφορίας τον Γουίλι Ντέιβιντ Σόουλ με 49 ψήφους έναντι 7. Ανέλαβε καθήκοντα την ίδια ημέρα. Με τη λήξη της πρώτης του θητείας, στις 16 Αυγούστου του 2009, τον διαδέχθηκε με βάση το Σύνταγμα, προσωρινά, ο πρόεδρος της Βουλής, Μαξίμ Καρλότ Κορμάν. Ο Ματασκελέκελε είναι ξανά υποψήφιος για το αξίωμα του προέδρου και η εκλογή γίνεται στις αρχές Σεπτεμβρίου του 2009. Στον πρώτο γύρο της ψηφοφορίας, που διεξήχθη την 1η Σεπτεμβρίου του 2009 ο Ματασκελέκελε ήταν δεύτερος με 14 ψήφους πίσω από τον Βίνσεντ Μπουλεκόνε, ο οποίος έλαβε 16 ψήφους. Ο δεύτερος γύρος στις 2 Σεπτεμβρίου δεν έβγαλε νικητή. Τελικά, στον τρίτο γύρο εξελεγη νέος πρόεδρος ο Ιόλου Άμπιλ και ανέλαβε καθήκοντα στις 2 Σεπτεμβρίου του 2009.

# Παραπομπές 

