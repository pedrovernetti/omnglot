
## Felix Hoffmann

Felix Hoffmann (1868–1946) oli saksalainen kemisti, joka kehitti aspiriinin. Hän opiskeli kemiaa Münchenissä, ja työskenteli Bayerin lääketehtaan tutkimusosastolla vuodesta 1894. Vuonna 1897 hän onnistui syntetisoimaan asetyylisalisyylihappoa stabiiliin muotoon, joka kävi lääkinnällisiin tarkoituksiin. Bayer toi tuotteen markkinoille aspiriinin nimellä.Samana vuonna Hoffmann ehdotti Bayerille, että kipu- ja yskänlääkkeeksi sopiva diasetyylimorfiini kannattaisi myös rekisteröidä. Sen tuotenimeksi tuli heroiini. Ennen kuin sen voimakasta riippuvuutta aiheuttava ominaisuudet tunnettiin, Bayer ehti myydä lääkettä yskänlääkkeeksi, lievittämään synnytystuskia, leikkauskipuja ja sotavammoja.Hoffmann jatkoi työskentelyä Bayerin markkinointiosastolla eläkeikäänsä asti. Hän ei mennyt koskaan naimisiin. Vaikka aspiriinista tuli maailmankuulu, Hoffmann eli varsin tuntemattomana Sveitsissä kuolemaansa vuonna 1946 asti.

# Lähteet 

