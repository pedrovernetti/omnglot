
## Ghosttown

Ghosttown ονομάζεται ένα τραγούδι της Αμερικανίδας καλλιτέχνιδας Μαντόνα, το οποίο κυκλοφόρησε από το δέκατο τρίτο στούντιο άλμπουμ της, Rebel Heart. Κυκλοφόρησε στους ραδιοφωνικούς σταθμούς στις 13 Μαρτίου 2015, ως το δεύτερο σινγλ του άλμπουμ. Γράφτηκε σε τρεις μέρες από τους Μαντόνα, Jason Evigan, Evan Bogart και Sean Douglas, και παράχθηκε από Μαντόνα και Billboard. Μια ποπ μπαλάντα, εμπνευσμένη από την εικόνα μιας κατεστραμένης πόλης μετά τον Αρμαγεδδών και από το πως η επιζώντες συνεχίζουν να ζουν, με την αγάπη να είναι το μόνο πράγμα στο οποίο μπορούν να στηριχτούν. Ενθαρρυντικό κομμάτι που διαθέτει ινστρούμενταλς από εκκλησιαστικό όργανο, ντραμς και ένα μεγάλο ρεφρέν.
Κυκλοφόρησε στα iTunes για προ-παραγγελία τον Δεκέμβριο του 2014 μαζί με άλλα πέντε κομμάτια από το άλμπουμ. Έλαβε θετική ανταπόκριση από τους κρικούς που επαίνεσαν τα φωνητικά της Μαντόνα αλλά και τους στίχους του τραγουδιού, ενώ το σύγκριναν με μπαλάντες απ' τα πρώτα χρόνια της τραγουδίστριας. Εκτέλεσε το κομμάτι σε διάφορες εκπομπές σ' όλη την Ευρώπη, όπως στο Le Grand Journal της Γαλλίας, το Che tempo che fa της Ιταλίας και το Jonathan Ross Show στο Ηνωμένο Βασίλειο.

# Ιστορικό και κυκλοφορία 

Το τραγούδι γράφτηκε σε τρεις ημέρες, αφού η Μαντόνα είχε προσωπικά ζητήσει κάποιο χρόνο στο στούντιο μαζί με τους στιχουργούς. Της άρεσε το σινγκλ που κυκλοφόρησε το 2014 ο Jason Derulo, Dirty Talk, το οποίο συνέγραψαν οι Evigan και Douglas, και έτσι αποφάσισε να συνεργαστεί μαζί τους. Ο Douglas είπε: "καταλήξαμε να έχουμε μια 'μεγάλη συνεδρίαση'. Ήμουν απίστευτα νευρικός για τους προφανείς λόγους, αλλά όταν εμφανίστηκε, ήταν εξαιρετικά εγκάρδια και έτοιμη να λειτουργήσει." Η Μαντόνα εξήγησε:

Μπήκαμε όλοι σ' ένα δωμάτιο. Ξεκινήσαν να παίζουν τις συγχορδίες τους και στη συνέχεια απλά αρχίσαμε να σκεφτόμαστε...Όταν γράφω με ανθρώπους, πάντα προσπαθούμε να καταλήξουμε σ' ένα κοινό θέμα. Για τι πράγμα θέλουμε να γράψουμε. Έτσι, αυτό το κομμάτι είναι για την πόλη μετά τον Αρμαγεδδώνα. Την καμένη πόλη, τα κατεστραμένα κτίρια, τον καπνό που ακόμα πλανάται μετά την πυρκαγιά. Κατάλαβες τι εννοώ; Έχουν μείνει λίγοι άνθρωποι, πως μπορούμε να μαζέψουμε τα κομμάτια και να συνεχίσουμε από εδώ; Λίγο δραματικό. Αλλά δεν είναι εντελώς αδύνατο σε αυτό το στάδιο του παιχνιδιού
Ενώ συζήταγε το θέμα του τραγουδιού σ' ένα γαλλικό ραδιόφωνο, μίλησε και για την μισαλλοδοξία που υπάρχει στον κόρμο, ειδικά στην Γαλλία που πιστεύει ότι έχουν χάσει την ικανότητα να δέχονται τους ανθρώπους όλων των φυλών. Πρόσθεσε ότι το επίπεδο της μισαλλοδοξίας και του αντισημιτισμού αυξάνεται σ' όλη την Ευρώπη και ότι το αποκαλυπτικό θέμα του Ghosttown ήταν μια προαναγγελία της καταστροφής της ανθρωπότητας.Στις 17 Δεκεμβρίου του 2014, συνολικά 13 τραγούδια από τις ηχογραφήσεις που έκαναν όλο το διάστημα, διέρρευσαν.
Η Μαντόνα διευκρίνισε στo Instagram ότι τα τραγούδια ήταν ντέμο εκδόσεις από προηγούμενες ηχογραφήσεις. Έτσι αποφάσισαν να κυκλοφορήσουν κάποια τραγούδια. Στις 20 Δεκεμβρίου 2014 το άλμπουμ έγινε διαθέσιμο για προ-παραγγελία στa iTunes. Κατά την παραγγελία του άλμπουμ, αποκτούσες έξι κομμάτια, συμπεριλαμβανομένου του "Ghosttown". Είπε ότι προτιμούσε οι οπαδοί της να ακούσουν τις ολοκληρωμένες 
εκδόσεις των τραγουδιών, αντί για τις ελλιπείς εκδόσεις που κυκλοφορούν στο ίντερνετ. Κατά την διάρκεια μιας εμφάνισης της σ' ένα ιταλικό τηλεοπτικό σόου επιβεβαίωσε ότι το κομμάτι θα είναι το δεύτερο σινγκλ και ότι θα κυκλοφορήσει στα ιταλικά ραδιόδωνα στις 13 Μαρτίου 2015.

# Σύνθεση 

Θεματικά, η εσωστρέφεια αναφέρεται ως ένα από τα θεμελιώδη θέματα που επικρατεί στο Rebel Heart, μαζί με προσωπικές αντιλήψεις της Μαντόνας και τον ψυχαναγκαστικό αυτο-σεβασμό της. Το "Ghosttown" είναι από τα τραγούδια του άλμπουμ που μιλάνε για την ενότητα και τη θρησκευτική συνείδηση. Η Μαντόνα αντιστρέφει την έννοια της "απώλειας της αγάπης" με την ρομαντική εξιδανίκευση της, σύμφωνα με τον Matthew Harden από το Samesame.com.au, αφού οι στίχοι λένε When it all falls down, when it all falls down. We'll be two souls in a 'Ghosttown. Το τραγούδι αναδεικνύει τα θερμότερα στοιχεία της φωνής της, και μερικές φορές το εύρος της ακούγεται σαν της Karen Carpenter ενώ η μελωδία έχει μια ηρεμία όπως είχε και το "Live to Tell".Η σύνθεση του τραγουδιού είναι ενθαρρυντική και αισιόδοξη απ' τη φύση της, εκτεταμένη με μια σειρά από μελωδικά εφέ που δημιουργούνται με ηλεκτρονική μουσική. Μια κινηματογραφική οπτικοποίηση επιτυγχάνεται με διαφορετικές ακολουθίες συγχορδιών, κάνοντας ολόκληρο το τραγούδι να ακούγεται συμπαγής. Ξεκινά με ήχο από εκκλησιαστικό όργανο και ρυθμό ντραμς. Η σύνθεση ακούγεται λίγο "νευρική", λόγω της χρήσης συνθεσάιζερ. Το ρεφρέν αρχίζει περίπου στα σαράντα δευτερόλεπτα μετά από μια απότομη παύση.

# Κριτική 

Ο Hugh McIntyre από το Forbes το θεώρησε ως ένα από τα αγαπημένα του στο άλμπουμ. Ο Dean Piper από την εφημερίδα Daily Telegraph θεώρησε το τραγούδι ως την καλύτερη ευκαιρία της για να καταφέρει άλλη μια ραδιοφωνική επιτυχία. Επίσης, το σύγκρινε και με το Ray of Light (1998). Ο Gregory Ellwood πίστευε ότι ήταν η πιο εμπορική μπαλάντα που είχε βγάλει την δεκαετία του 2010 η Μαντόνα, ενώ ο Jon Lisi από το PopMatters το ονόμασε ως αναμφισβήτητα το πιο βασανιστικό ερωτικό τραγούδι της καριέρας της. Επαίνεσαν τα φωνιτικά που δίνει στο τραγούδι αλλά και τα φωνιτικά στα Devil Pray και Living for Love ενώ τα σύγκριναν με αυτά στην ταίνια Εβίτα και στα "Live to Tell" και "Crazy for You".Ο Bradley Stern το θεωρεί το πιο εκπληκτικό κομμάτι στο άλμπουμ, και δήλωσε ότι: "το μεγαλύτερο παράπονο που είχαμε απ' την μουσική της Μαντόνας τα τελευταία χρόνια ήταν η έλλειψη αξέχαστων στίχων, τους οποίους δίνει με αυτό το κομμάτι." Ο Nick Levine ανέφερε ότι έχει πιασάρικο ρεφρέν, το οποίο ονόμασε "κρυφή βόμβα" που ενισχύει το τραγούδι. Ο Saeed Saeed το χαρακτήρισε μια δυνατή μπαλάντα και συνεχάρη τα ποπ ένστικτα της Μαντόνα. Δίνοντας δυόμισι από πέντε αστέρια, ο Hardeep Phull από την New York Post το περίεγραψε ως μουσικά και συναισθηματικά ταραχώδη, και ταυτόχρονα απλό και τρυφερό. Ο Jed Gottlieb από την Boston Herald επαίνεσε τις τεχνικές παραγωγής του Billboard και το μείγμα του με την EDM. Πολλοί κριτικοί υποστήρηξαν ότι μπορεί να γίνει μια πολλή μεγάλη εμπορική επιτυχία.

# Live εμφανίσεις 

Στις 2 Μαρτίου 2015, εμφανίστηκε στο γαλλικό σόου Le Grand Journal, όπου τραγούδησε ένα ρεμιξ του Living for Love και το Ghosttown για πρώτη φορά. Αρθρογράφοι την περιέγραψαν ως μια "βαθιά συναισθηματική εκτέλεση" με την φωνή της να ακούγεται τέλεια στο τελικό ρεφρέν. Στις γιγαντοοθόνες που βρίσκονταν σε κάθε πλευρά της σκηνής, μεταδόθηκαν εικόνες από καμένες πόλεις, καθώς και το Παγκόσμιο Κέντρο Εμπορίου να καταρρέι απ' τις επιθέσεις της 11 Σεπτεμβρίου 2001.Έξι μέρες αργότερα το ερμήνευσε στην ιταλική εκπομπή Che tempo che fa μαζί με το Devil Pray. Συγγραφέας απ' το Yahoo! παρατήρησε ότι και οι δύο εκτελέσεις έλαβαν θερμή υποδοχή από το κοινό, ενώ το Nicaise εκτίμησε ότι η Μαντόνα είχε δώσει μεγαλύτερη έμφαση στις μελωδίες και τα φωνητικά της, παρά τα κοστούμια και τα σκηνικά. Στο The Jonathan Ross Show εμφανίστηκε φορώντας ένα μαύρο φόρεμα και μπότες Marc Jacobs. Το ερμήνευσε και στο The Ellen DeGeneres Show, φορώντας ένα μαύρο δερμάτινο φόρεμα. Σ' ένα σημείο γονάτισε και μετά σηκώθηκε για να τραγουδήσει το τελικό ρεφρέν. Ο Bradley Stern από το MuuMuse είπε: Η Μαντόνα μας έδωσε αλλή μια συγκλονιστική εκτέλεση, πιθανόν η καλύτερή της μέχρι σήμερα.

# Μουσικό βίντεο 

Η Μαντόνα επιβεβαίωσε στην εκπομπή Howard Stern Show ότι θα μαγνητοσκοπήσει το μουσικό βίντεο για το τραγούδι στο Λος Άντζελες. Θα το σκηνοθετήσει ο Jonas Åkerlund, με τον οποίο είχε συνεργαστεί για στα βίντεο των "Ray of Light", "Music", "American Life", "Jump" και "Celebration". Στο μουσικό βίντεο θα συμμετέχει και ο ηθοποιός Terrence Howard.

# Track listings και μορφές 

# Συντελεστές και προσωπικό 

Madonna – φωνητικά, στιχουργός, παραγωγός
Jason Evigan – στιχουργός
Evan Bogart – στιχουργός
Sean Douglas – στιχουργός
Billboard – παραγωγόςΣύμφωνα με τα δεδομένα στα iTunes.

# Τσαρτς 

# Παραπομπές 

# Εξωτερικοί σύνδεσμοι 

Madonna – "Ghosttown" (Video) στο YouTube
Madonna – "Ghosttown" (Αudio) στο YouTube
Οι στίχοι του τραγουδιού
