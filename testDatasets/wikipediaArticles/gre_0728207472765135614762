
## ΕΡΤ Ιωαννίνων

Ο Ραδιοφωνικός Σταθμός Ιωαννίνων (ΕΡΤ Ιωαννίνων) είναι ο τοπικός ραδιοφωνικός σταθμός της ΕΡΑ στα Ιωάννινα και στον νομό Ιωαννίνων.

# Ιστορικό 

Ο σταθμός ξεκίνησε να εκπέμπει το 1949 ως Ραδιοφωνικός Σταθμός 8ης Μεραρχίας και εξέπεμπε μέσω ενός πομπού στα βραχέα κύματα. Το 1957 μετανομάζεται σε Στρατιωτικό Ραδιοφωνικό Σταθμό Ενόπλων Δυνάμεων Ηπείρου και το 1968 ξεκινάει να εκπέμπει και στα μεσαία κύματα στην συχνότητα 1061 KHz, με την επωνυμία Ραδιοφωνικός Σταθμός Ενόπλων Δυνάμεων Ιωαννίνων. Το 1972 μετανομάζεται σε "Ραδιοφωνικός Σταθμός Ιωαννίνων" έπειτα από την σύσταση της ΥΕΝΕΔ.Από τις 1 Ιουλίου του 1988, ο σταθμός εντάσσεται στο Δίκτυο Ραδιοσταθμών Δημοσίου Συμφέροντος που δημιούργησε η ΕΡΑ στην Ήπειρο και μετονομάζεται σε ΕΡΑ Ιωαννίνων. Από τις 19 Ιανουαρίου του 1991, ο σταθμός εκπέμπει στα FM.
Η εμβέλεια του σταθμού καλύπτει όλη τη Βορειοδυτική Ελλάδα και επιπλέον το σήμα του φτάνει μέχρι και την Αλβανία.
Μετά τις 11 Ιουνίου 2013 ο σταθμός συνεχίζει την λειτουργία του κανονικά πάρα τα εμπόδια που αντιμετώπισε. Το πρόγραμμα που συνεχίζει να μεταδίδει είναι ειδησεογραφικό, μουσικό και ψυχαγωγικό. Ωστόσο, στις 28 Απριλίου του 2015 ψηφίστηκε από τη Βουλή ο νόμος για την επαναλειτουργία της ΕΡΤ, η οποία έγινε στις 11 Ιουνίου 2015, δύο χρόνια μετά το μαύρο, κι έτσι έγινε η επανέναρξή της, με όλες σχεδόν τις δομές της, συμπεριλαμβανομένη και η ΕΡΑ Ιωαννίνων αλλάζοντας το όνομά της σε ΕΡΤ Ιωαννίνων.

# Συχνότητες 

# Παραπομπές 

# Εξωτερικοί σύνδεσμοι 

Επίσημη Ιστοσελίδα
Ακούστε ζωντανά από την ιστοσελίδα της ΕΡΤ
