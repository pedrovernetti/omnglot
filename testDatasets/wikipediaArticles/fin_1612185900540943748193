
## Mil Mi-4

Mil Mi-8 (Nato-raportointinimi Hip) on neuvostoliittolainen keskikokoinen kuljetushelikopteri. Mi-8-helikopterit rakensi Kazanin helikopteritehdas.
Helikopteri suunniteltiin ensin Aeroflotin käyttöön. Lentoyhtiö ei kuitenkaan luottanut yksimoottoriseen helikopterista tehtyyn V-8-prototyyppiin. Tämän vuoksi yksi voimalaite vaihdettiin kahteen pienempään. Uusi prototyyppi lensi 17. syyskuuta 1962. Siinä oli sama päävaihteisto ja nelilapainen pääroottori kuin Mi-4-helikopterissa. Vuonna 1964 Mi-8:n roottori korvattiin 5-lapaisella.
Mi-8 oli käytössä erittäin laajasti Neuvostoliitossa ja on edelleen erittäin laajasti Venäjällä ja muissa IVY-maissa käytetty kuljetushelikopteri. Suomessa sitä pidetään verrattain luotettavana. Suurta osaa Mi-8:n onnettomuuksista Venäjällä uskotaan johtuvan sääntöjen noudattamatta jättämisistä.

# Käyttö Suomessa 

Suomen puolustusvoimilla oli käytössä Mi-8-kuljetushelikoptereita 1970-luvulta vuoteen 2010 saakka. Alun perin ne hankittiin Ilmavoimien ja Rajavartiolaitoksen käyttöön. Myöhemmin Rajavartiolaitoksen kopterit siirrettiin Ilmavoimille Kuljetuslentolaivueeseen ja vuonna 1997 helikopterit siirrettiin maavoimien alaisuuteen.
Mi-8-helikoptereita hankittiin Suomeen kymmenen vuosina 1973–1977 ja 1981–1983. Näistä kahdeksan on ollut kuljetusversioita Mi-8T (HS-1..4 ja HS-11..14) ja kaksi matkustajaversiota Mi-8P (HS-5 ja HS-6).
Maavoimilla oli 2000-luvulla käytössä kaksi Mi-8T-helikopteria, joiden käytön piti päättyä vuoden 2006 lopussa. Kaksi Mi-8T-kopteria kuitenkin palveli vuoteen 2010 saakka, kunnes riittävä määrä NH-90-helikoptereita saatiin operatiiviseen käyttöön. Tähän liittyen Ilmavoimat peruskorjautti kaksi kopteriaan Venäjällä.

# Suomessa käytetyt Mi-8-helikopterit 

Kaksi Utissa varastoituna ollutta kopteria lahjoitettiin Unkarin ilmavoimille (Magyar Légierő) tammikuussa 2011. Kopterit siirrettiin Unkariin Antonov -kuljetuskoneella 25.8.2011. Kumpikaan koptereista ei ollut lentokunnossa. Unkari ottaa koneet operatiiviseen käyttöön. Koptereiden lahjoitus liittyy kansainvälisen helikopterirahaston (Multinational Helicopter Initiative) kartuttamiseen.

# Onnettomuuksia 

Suomen ilmavoimien rekisterissä ollut Rajavartiolaitoksen pelastushelikopteri Mi-8T HS-12 tuhoutui syöksyssä mereen Kustavissa Turun lähellä 13.4.1982. Tämä onnettomuus vaati yhden ihmishengen.

21. maaliskuuta 2007: Gazpromavia, Komi, Venäjä 

# Lähteet 

http://www.helicopter-database.de/

# Viitteet 

# Aiheesta muualla 

Mil.fi – Kuljetushelikopteri Mi-8 kalustoesittely
Aalto04-harjoituksen [1] kuvia: [2][3][4][5]
