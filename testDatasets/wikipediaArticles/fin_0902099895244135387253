
## Risto Miettinen

Risto Aarne Alfred Miettinen (18. heinäkuuta 1944 Muuruvesi – 18. heinäkuuta 2017 Kuopio) oli suomalainen moukarinheittäjä.
Miettinen edusti Suomea Yleisurheilun Euroopan-mestaruuskilpailuissa 1971, jossa hän ei selvinnyt finaaliin. Hän voitti moukarinheiton SM-kultaa vuosina 1970 ja 1971 sekä sijoittui SM-hopealle vuonna 1972 ja SM-pronssille 1968 ja 1975. Miettinen paransi Suomen ennätystä kolmesti: ensin vuonna 1970 tuloksilla 66,46 ja 66,62 ja vielä seuraavana vuonna Göteborgissa tuloksella 67,52. Hän voitti vuosina 1970 ja 1974 poliisien Euroopan mestaruuden. Hänen ennätyksekseen jäi vuonna 1974 heitetty 70,60. Seuratasolla Miettinen edusti Vesannon Urheilijoita, Nilsiän Nujakkaa, Kuopion Poliisiurheilijoita, Kuopion NMKYU:ta ja Muuruveden Jyskettä.

# Lähteet 

Risto Miettinen Tilastopajan tietokannassa (vaatii kirjautumisen, maksullinen palvelu)

# Viitteet 

