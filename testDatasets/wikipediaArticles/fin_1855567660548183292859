
## Mahmoud Ahmed

Mahmoud Ahmed (s. 8. toukokuuta 1941 Addis Abeba) on etiopialainen laulaja. 
Köyhään gurageperheeseen syntynyt Mahmoud pääsi esiintymään 1960-luvun alussa ja toimi sen jälkeen kymmenen vuotta keisarillisen henkivartiokaartin orkesterin solistina. Hän levytti ensimmäisen singlensä Amha-yhtiölle vuonna 1971. 1970-luvun alussa Mahmoudista tuli yksi etiopialaisen pop-musiikin ”kultakauden” suosituimmista laulajista. Hän onnistui jatkamaan uraansa myös vuoden 1974 sotilasvallankaappauksen jälkeen. Vuosina 1980–1981 Mahmoud konsertoi Wallias-yhtyeen kanssa Yhdysvalloissa ja saavutti suosiota paikallisen etiopialaisyhteisön keskuudessa.Mahmoudin kansainvälinen läpimurto tapahtui vuonna 1986, kun belgialainen Crammed Discs -yhtiö julkaisi valikoiman hänen vuosien 1975 ja 1978 äänityksiään nimellä Erè Mèla Mèla. Kyseessä oli ensimmäinen modernin etiopialaismusiikin julkaisu Euroopassa, ja se herätti paljon huomiota kriitikkojen keskuudessa.Etiopian vallanvaihdon jälkeen vuonna 1991 Mahmoud on tehnyt yhä enemmän kansainvälisiä esiintymiskiertueita. Hänen neljä aikaisempaa levyään on julkaistu uudelleen Buda Musique -yhtiön Ethiopiques-sarjassa. Vuonna 2007 Mahmoud voitti BBC:n maailmanmusiikkipalkinnon.

# Lähteet 

# Aiheesta muualla 

Mahmoud Ahmedin diskografia
