
## Μαίρη Σέλλεϋ

Η Μαίρη Γουόλστονκραφτ Σέλλεϋ (Mary Wollstonecraft Shelley, Λονδίνο, 30 Αυγούστου 1797 – 1 Φεβρουαρίου 1851) ήταν Αγγλίδα συγγραφέας και σύζυγος του ρομαντικού ποιητή Πέρσι Σέλλεϋ, γνωστή για το μυθιστόρημά της Φρανκενστάιν ή ο Σύγχρονος Προμηθέας.

# Βιογραφία 

Η Μαίρη Σέλλεϋ ήταν κόρη του πολιτικού φιλοσόφου Ουίλλιαμ Γκόντουϊν και της φεμινίστριας συγγραφέως Μαίρης Γουόλστονκραφτ. Η μητέρα της απεβίωσε λίγες μέρες μετά τη γέννηση της. Την ανατροφή της ανέλαβε ο πατέρας της, Γουίλιαμ Γκόντγουιν. Η Μαίρη έλαβε μια εξαιρετική εκπαίδευση, η οποία ήταν πολύ ευρεία και ριζοσπαστική για την εποχή της. Ο πατέρας της, όταν η ίδια ήταν 15 ετών, την περιέγραψε ως τολμηρή, αποφασιστική και με "κοφτερό" μυαλό. Το 1812, ο Γκόντγουιν την έστειλε να μείνει σε ένα σπίτι φίλων, των Μπάξτερς, στην Σκωτία. Εκεί γνώρισε και ερωτεύτηκε τον ποιητή Πέρσι Σέλλεϋ, ο οποίος την απήγαγε το 1814 στην Ελβετία. Παντρεύτηκαν μετά τον θάνατο της γυναίκας του Σέλλεϋ, Χάρριετ Γουέστμπρουκ. Το 1816 κατά τη διάρκεια ταξιδιού με τον Σέλλεϋ και ενώ φιλοξενούνταν στη βίλα του ποιητή Λόρδου Μπάυρον στην Ελβετία, ξεκίνησε να γράφει το μυθιστόρημα Φρανκενστάιν. Το έργο ολοκληρώθηκε το 1817 και εκδόθηκε το 1818. Μετά το θάνατο του συζύγου της αφοσιώθηκε στη συγγραφή.

# Κυριότερα έργα 

Φρανκενστάιν ή ο Σύγχρονος Προμηθέας (Frankenstein: or, The Modern Prometheus), (1818)
Η Βαλπέργκα (Valperga), 1823
Ο τελευταίος άνθρωπος, (The Last Man), 1826
Φώκνερ (Falkner), 1837
Ημερολόγιο ενός ταξιδιού έξι εβδομάδων (Journal of a Six Weeks’ Tour), 1814 για ένα ταξίδι με τον Σέλλεϋ.

# Εξωτερικοί σύνδεσμοι 

Βιογραφία της Μαίρη Σέλλεϋ
Άρθρο του Πανεπιστημίου Brandeis για τη ζωή και το έργο της Μαίρη Σέλλεϋ
Free audiobook του Φρανκεστάϊν από το LibriVox
Βιογραφία
