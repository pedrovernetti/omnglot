
## Tom Draper

Thomas ”Tom” Draper (s. 20. marraskuuta 1966 Outremont, Quebec, Kanada) on entinen kanadalainen ammattilaisjääkiekkoilija, joka pelasi maalivahtina. Draper pelasi pitkällä ammattilaisurallaan vain 53 ottelua NHL-liigassa. Urallaan Draper pelasi pääasiassa Pohjois-Amerikan alasarjoissa, mutta myös viisi kautta Suomessa.
Winnipeg Jets varasi Draperin vuonna 1985. Draper pelasi yliopiston jälkeen yhden kauden ykkösmaalivahtina Tampereen Tapparassa voittaen Suomen mestaruuden 1987–1988. Hän debytoi NHL:ssä kaudella 1988–1989 pelaten kaksi ottelua Winnipeg Jetsissä. Draper edusti urallaan NHL-seuroja Winnipeg Jets, Buffalo Sabres ja New York Islanders. Hän voitti AHL-liigan vähiten maaleja päästäneen maalivahdin palkinnon, Hap Holmes Memorial Awardin, kaudella 1998–1999.SM-liigassa Draper edusti Tapparan lisäksi Lukkoa, HIFK:ta ja Bluesia. Hän pelasi Tapparassa myös kaudella 2001–2002, jolloin joukkue sijoittui toiseksi. Draper oli yksi SM-liigan parhaista ulkomaalaisista maalivahdeista.kenen mukaan? Kaudella 2001–2002 hän teki SM-liigan silloisen nollapeliennätyksen.lähde?

# Lähteet 

