
## Ράντογιε Ντόμανοβιτς

Ο Ράντογιε Ντόμανοβιτς (σερβικά: Радоје Домановић) ήταν σατυρικός συγγραφέας, καθηγητής Σερβικής γλώσσας και λογοτεχνίας, γεννημένος στο χωριό Όβσιστε, κοντά στο Κράγκουγιεβατς της Σερβίας, στις 16 Φεβρουαρίου 1873. Τα παιδικά του χρόνια τα είχε περάσει στο χωριό Ιάρουσιτσε, όπου είχε τελειώσει το δημοτικό σχολειό. Ήταν μαθητής του Γυμνασίου του Κράγκουγιεβατς, και φοιτητής του Πανεπιστημίου του Βελιγραδίου. Ως καθηγητής Σερβικής γλώσσας, λογοτεχνίας και ιστορίας είχε δουλέψει στο Λέσκοβατς, Βράνιε και Πίροτ.Λόγω των πολιτικών του απόψεων είχε διωχτεί, μετατεθεί, απολυθεί από τη θέση του στο σχολειό. Έγραφε σατιρικά διηγήματα και συνεργαζόταν με αρκετές εφημερίδες. Μετά τη πτώση του καθεστώτος του βασιλιά Σερβίας Αλέξανδρου Ομπρένοβιτς (1903) ξεκινά δική του εφημερίδα «Στράντια» στην οποία εκφράζει τη δυσαρέσκεια του με την έλλειψη αλλαγών από πλευράς καινούριου καθεστώτος.Ο Ντόμανοβιτς ήταν ο πρώτος σατιρικός διηγητής στην σέρβικη λογοτεχνία ρεαλισμού και ο πιο εξέχον επίσης. Τα σημαντικότερα έργα του είναι:

Αρχηγός (Вођа), 1901
Σφραγίδα (Данга), 1899
Στράντια (Страдија), 1902
Νεκρή θάλασσα (Мртво море), 1902
Ο πρίγκιπας Μάρκος δεύτερη φορά ανάμεσα στους Σέρβους (Краљевић Марко по други пут међу Србима), 1901
Συλλογισμοί ενός απλού σερβικού βοδιού (Размишљања једног обичног српског вола), 1902
Κατάργηση πάθους (Укидање страсти), 1898
Θέατρο στην επαρχία (Позориште у паланци), 1898
Ψηφίζω τον τυφλό (Гласам за слепце), 1902
Δεν καταλαβαίνω (Не разумем), 1898Μερικά από τα διηγήματα του έχουν γίνει και ταινίες, όπως: 

Η μάχη του Κοσσόβου (Бој на Косову), 1964
Ο πρίγκιπσς Μάρκος δεύτερη φορά ανάμεσα στους Σέρβους (Краљевић Марко по други пут међу Србима), 1968
Μια χώρα παράξενη (Чудна земља), 1988
Τα διηγήματα του Ράντογιε Ντόμανοβιτς (Приповедања Радоја Домановића), 1980Προς το τέλος της ζωής του είχε μείνει χωρίς αρκετά χρήματα για να ζήσει ή να ασχοληθεί με την εφημερίδα του. Απογοητευμένος άρχισε να πίνει. Πεθαίνει στην ηλικία 35 χρονών, στις 17 Αυγούστου 1908 στο Βελιγράδι.

# Πηγές 

# Εξωτερικοί σύνδεσμοι 

Ολοκληρωμένα έργα του Ράντογιε Ντόμανοβιτς
