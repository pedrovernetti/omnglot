
## Θέμα συνειδήσεως (ταινία)

Το Θέμα συνειδήσεως είναι ελληνική δραματική ταινία του 1973, παραγωγής Φίνος Φιλμ και σε σκηνοθεσία Πέτρου Λύκα.

# Πλοκή 

Ένας νευροχειρουργός κάνει μια εγχείρηση σε έναν ασθενή, ο οποίος όμως μετά την εγχείρηση εξαφανίζεται. Αναγκάζεται να ερευνήσει ο ίδιος την υπόθεση και ανακαλύπτει πως ο ασθενής είναι θύμα συμφερόντων πολυεθνικών εταιρειών και χωρίς να το καταλάβει και ο ίδιος ο γιατρός είχε χρησιμοποιηθεί ως πιόνι στο βρώμικο παιχνίδι τους. Παρά τα επαγγελματικά του προβλήματα και τις πιέσεις που δέχεται, συνεχίζει την έρευνα, ξαναβρίσκει τον ασθενή και τον παραδίδει στη δικαιοσύνη.

# Σχόλια 

Ο Σταύρος Τσιώλης, που γεννήθηκε κινηματογραφικά μέσα στη Φίνος Φιλμ, γράφει αυτό το σενάριο με το ψευδώνυμο Διονύσης Φωκάς, ενώ τη σκηνοθεσία έχει αναλάβει ο Πέτρος Λύκας, που έχει κάνει και το μοντάζ- άλλωστε αυτή ήταν η δουλειά του επί χρόνια στην εταιρεία.

# Εξωτερικοί σύνδεσμοι 

Θέμα συνειδήσεως στο FinosFilm.com
