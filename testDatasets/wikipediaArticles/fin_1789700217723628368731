
## Banaba

Banaba (engl. myös Ocean Island) on saari Tyynellä valtamerellä. Se sijaitsee Gilbertsaarten ja Naurun välissä ja on osa Kiribatin saarivaltiota. Banaba on Naurun ja Makatean ohella yksi Tyynenmeren merkittävimmistä fosfaattikivisaarista. Saari sijaitsee Naurusta noin 300 kilometriä itään. Vanha banaban kieli on kuollut kieli. Sen on saarella syrjäyttänyt kiribati. Saarella sijaitsee Kiribatin korkein kohta, joka on 87 metriä merenpinnasta.Banaballa oli vuonna 2001 noin kaksisataa asukasta. Toisen maailmansodan jälkeen useita banabalaisia siirrettiin Rabin saarelle, Fidžille, ja maailmanlaajuisesti banabalaisperäisiä ihmisiä on nykyisin noin 6 000. Kaikki Rabin neljä kylää nimettiin Banaban vanhojen kylien mukaan, jotka tuhoutuivat toisessa maailmansodassa. 
Banaba on fosfaatin merkittävä esiintymisalue, ja 90 % sen pinta-alasta louhittiin pois vuosina 1900–1979. 

# Lähteet 

