
## Silent Hill: Downpour

Το Silent Hill: Downpour (ιαπωνικά: サイレントヒル ダウンプア, Χέπμπορν: Sairento Hiru Daunpua) είναι βιντεοπαιχνίδι επιβίωσης τρόμου που αναπτύχθηκε από τη Vatra Games, εκδόθηκε από την Konami Digital Entertainment και κυκλοφόρησε το Μάρτιο του 2012. Είναι η έβδομη προσθήκη στη σειρά βιντεοπαιχνιδιών Silent Hill. Το παιχνίδι εξελίσσεται, όπως και όλα της σειράς (εκτός του Silent Hill 4: The Room), στη φανταστική πόλη του Silent Hill, η οποία δημιουργεί εναλλακτικές διαστάσεις στους επισκέπτες της. Πρωταγωνιστής του παιχνιδιού είναι ο Murphy Pendleton, ένας φυλακισμένος που μετά τη διαφυγή του οδηγείται στην πόλη, και περιοδικά μπαίνει σε μία εναλλακτική διάσταση, όπου ξεκλειδώνει καταπιεσμένες αναμνήσεις.
Το παιχνίδι έλαβε ανάμεικτες κριτικές.

# Τρόπος παιχνιδιού 

Ο σκοπός του Silent Hill: Downpour είναι να οδηγήσει ο παίκτης τον Murhpy Pendleton μέσα από τη, γεμάτη τέρατα, πόλη του Silent Hill, μετά από ένα αυτοκινητιστικό δυστύχημα που τον οδηγεί εκεί. Το παιχνίδι εξελίσσεται μέσω της εξερεύνησης, των μαχών και της επίλυσης γρίφων. Η οπτική της κάμερας είναι σε τρίτο πρόσωπο. Το παιχνίδι περιλαμβάνει side quests. Ο παίκτης μπορεί να διαμορφώσει το χαρακτήρα του Murphy μέσω αρκετών επιλογών μέσα στο παιχνίδι, οι οποίες του επιτρέπουν είτε να δράσει για να σώσει άλλους χαρακτήρες, είτε όχι. Στη μάχη, μπορεί να κρατήσει μόνο ένα όπλο melee, το οποίο κάποια στιγμή θα φθαρεί και θα σπάσει. Τα όπλα και τα πυρομαχικά είναι δυσεύρετα, και ο Myrphy βρίσκει δυσκολία στο σημάδι. Καθώς η κατάσταση της υγείας του χειροτερεύει, τα ρούχα του παίρνουν ματωμένη και σκισμένη όψη. Το παιχνίδι διαθέτει σύστημα καιρού πραγματικού χρόνου, όπου περιοδικά θα εμφανιστεί βροχή. Τότε, τα τέρατα εμφανίζονται συχνότερα και είναι πιο δυνατά.

# Παραπομπές 

# Εξωτερικοί σύνδεσμοι 

Επίσημος ιστότοπος
