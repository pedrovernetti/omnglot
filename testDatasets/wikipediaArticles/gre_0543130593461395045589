
## Γιαν Πέτερ Μπαλκενέντε

O Γιαν Πέτερ Μπαλκενέντε (Jan Peter Balkenende, 7 Μαΐου 1956) είναι πολιτικός της Χριστιανοδημοκρατικής Έκκλησης της Ολλανδίας. Ηγήθηκε τεσσάρων κυβερνητικών σχηματισμών ως Πρωθυπουργός της Ολλανδίας, οι οποίοι κατέρρευσαν όλοι πρόωρα. Στις 9 Ιουνίου 2010 παραιτήθηκε από το κόμμα και τη θέση του στην κυβέρνηση, λαμβάνοντας πλήρη πολιτική ευθύνη για την εκλογική ήττα του CDA στις Ολλανδικές Εκλογές, με 20 έδρες.

# Καριέρα 

Γεννήθηκε στις 7 Μαΐου 1956. Έγινε μέλος του Κοινοβουλίου το 1998, όταν το κόμμα του, CDA, ήταν στην Αντιπολίτευση. Κέρδισε τις εκλογές του Μαΐου του 2002 και έγινε Πρωθυπουργός στις 22 Ιουλίου 2002, διαδεχόμενος τον Βιμ Κοκ. Ανέλαβε την προεδρία της ΕΕ για το δεύτερο εξάμηνο του 2004. Παραιτήθηκε εξαιτίας σκανδάλου, στις αρχές Ιουλίου του 2006, επανήλθε όμως μετά τη νίκη του στις εκλογές της 22 Νοεμβρίου του ίδιου έτους. Καταλαμβάνοντας μόλις 41 από τις 150 έδρες της Βουλής, οι Χριστιανοδημοκράτες (CDA) του πρωθυπουργού Γιάν Πέτερ Μπαλκενέντε είχαν σημαντική μείωση δυνάμεων, όπως και οι αντίπαλοί τους, Εργατικοί (PvdA). Σύμφωνα με τα επίσημα αποτελέσματα, οι 41 έδρες που κατέλαβαν οι Χριστιανοδημοκράτες σημαίνουν ότι η κοινοβουλευτική τους δύναμη μειώθηκε σε σχέση με τις προηγούμενες εκλογές (44 έδρες).
O τέταρτος κυβερνητικός σχηματισμός του οποίου ηγήθηκε, κατέρρευσε στις 20 Φεβρουαρίου, μετά από διαφωνίες ανάμεσα στους Χριστιανοδημοκράτες του CDA και τους Σοσιαλδημοκράτες σχετικά με την παράταση της ολλανδικής αποστολής στο Αφγανιστάν. Μία ημέρα μετά δήλωσε ότι ανέμενε πώς τα ολλανδικά στρατεύματα θα επιστρέψουν από το Αφγανιστάν σύμφωνα με το πρόγραμμα..
Είναι παντρεμένος με την Μπιάνκα και έχει μία κόρη. 
Τον διαδέχθηκε στην πρωθυπουργία της Ολλανδίας ο Μαρκ Ρούτε.

# Παραπομπές 

# Εξωτερικοί σύνδεσμοι 

