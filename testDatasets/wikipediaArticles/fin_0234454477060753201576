
## Gergő Nagy

Gergő Nagy (s. 10. lokakuuta 1989 Dunaújváros, Unkari) on unkarilainen jääkiekkoilija, joka pelaa Itävallan Erste Bank Eishockey Ligan unkarilaisjoukkue Alba Volán Székesfehérvárissa. Nagy on pelipaikaltaan keskushyökkääjä, mutta osaa pelata myös laidassa.

# Ura 

# Seuraura 

Nagy vietti junioriuransa pääasiassa Alba Volán Székesfehérvárissa. Hän pelasi ensimmäiset miesten pelinsä Unkarin pääsarjan Fehérvári Titánokissa kaudella 2006–2007, jolloin Nagy oli joukkueen toiseksi paras maalintekijä ja kolmanneksi paras pistemies tehoilla 15+6=21. Kauden 2007–2008 hän vietti itävaltalaisessa EC Red Bull Salzburgissa, jossa suurin osa kaudesta eteni sen A-nuorissa ja loput Salzburgin kakkosjoukkueessa, maan toiseksi korkeimmalla sarjatasolla Nationalligassa.
Kaudeksi 2008–2009 Nagy palasi Alba Volán Székesfehérváriin pelaamaan Itävallan pääsarja Erste Bank Eishockey Ligaa, jossa tulokaskausi toi 49 runkosarjaottelussa tehot 6+12=18. Hänet valittiin kauden aikana kerran liigan kuukauden nuoreksi pelaajaksi ja hän voitti Alba Volánissa kauden päätteeksi Unkarin-mestaruuden, kuten myös kauden 2009–2010 päätteeksi. Kaudelle 2010–2011 Nagy haki pelipaikkaa try-outin kautta Mestis-joukkue Lempäälän Kisaan, mutta jäätyään ilman sitä hän palasi Alba Volániin. Nagy oli seuran kakkosjoukkueen paras pistemies Unkarin pääsarjan runkosarjassa tehoilla 5+14=19. Kesken kauden 2011–2012, tammikuussa 2012 hän siirtyi Alba Volánista Miskolci JJSE:hen pelaamaan MOL Ligaa sekä kotimaansa pääsarjaa. Nagy jakoi tehoilla 6+8=14 MOL Ligan pudotuspelien pistepörssin voiton joukkuetoverinsa Josh Bonarin kanssa. Miskolc hävisi finaalisarjan, mutta Nagy valittiin kuitenkin pudotuspelien parhaaksi pelaajaksi.Kaudella 2012–2013 Nagy oli MOL Ligassa Miskolcin kolmanneksi paras pistemies tehoilla 16+42=58, joilla hän sijoittui myös liigan pistepörssissä seitsemänneksi. Kaudella 2013–2014 Nagy jatkoi MOL Liga -uraansa slovakialaisen HC Nové Zámkyn riveissä, mutta yhdeksän siellä pelaamansa ottelun jälkeen hän siirtyi lokakuussa 2013 Pohjois-Amerikkaan CHL:n Quad City Mallardsiin. Nagy oli Jeffrey Leen jälkeen joukkueen toiseksi paras pistemies tehoilla 20+34=54 ja voitti myös Mallardsin sisäisen tehotilaston lukemalla +18. Helmikuussa 2014 hän siirtyi ammattilaistry-out -sopimuksella AHL-joukkue Chicago Wolvesiin. Nagy sai maaliskuussa loppukauden kattavan sopimuksen joukkueeseen, mutta hän jatkoi kuitenkin tämän jälkeen pelejään Mallardsissa.Syyskuun 2014 lopulla Nagy solmi vuoden mittaisen jatkosopimuksen Chicago Wolvesin kanssa. Hän pelasi siellä kuusi runkosarjaottelua tehden kaksi syöttöpistettä, kunnes Nagy lähetettiin marraskuun lopulla ECHL-joukkue Kalamazoo Wingsin vahvuuteen. Hän pelasi siellä loppukauden ja oli joukkueen paras syöttäjä ja toiseksi paras pistemies Matt Carian jälkeen tehoilla 18+36=54. Kevään 2015 pudotuspeleissä Nagy oli Wingsin paras pistemies tehoilla 2+3=5. Kaudeksi 2015–2016 hän palasi vuoden mittaisella sopimuksella Alba Volániin. Nagy oli joukkueen paras syöttäjä ja toiseksi paras pistemies Dániel Kogerin jälkeen tehoilla 12+20=32.

# Maajoukkueura 

Nagy Unkaria MM-kilpailuissa vuosina 2009 ja 2016. Hän pelasi myös I-divisioonan MM-kilpailuissa vuonna 2010 voittaen B-lohkon hopeaa sekä IA-divisioonan MM-kilpailuissa vuonna 2013 voittaen pronssia. Nagy pelasi myös Pyeonchangin olympiakisojen 2018 karsinnoissa.
Nagy pelasi myös alle 20-vuotiaiden I-divisioonan MM-kilpailuissa vuosina 2008 ja 2009 sekä II-divisioonan MM-kilpailuissa vuonna 2007, jolloin hän voitti A-lohkon kultaa. Nagy jakoi kuudella osumallaan Unkarin sisäisen maalipörssin voiton András Benkin ja Nikandrosz Galaniszin kanssa. Hän pelasi myös alle 18-vuotiaiden I-divisioonan MM-kilpailuissa vuonna 2006 sekä II-divisioonan MM-kilpailuissa vuosina 2005 ja 2007, joista ensimmäinen turnaus päättyi B-lohkon kultaan ja jälkimmäinen A-lohkon hopeaan.

# Tilastot 

# Lähteet 

Gergő Nagy The Internet Hockey Databasessa (HockeyDB.com) (englanniksi)
Gergő Nagy Elite Prospects -verkkosivustolla (englanniksi)

# Viitteet 

