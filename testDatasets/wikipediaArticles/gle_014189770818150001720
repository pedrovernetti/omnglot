
## Réamheaclaimsia

Riocht mínormálta, a fhéadfaidh a bheith baolach, a tharlaíonn go déanach le linn toirchis agus a léiríonn mar bhrú ard fola, próitéin sa bhfual, is borradh (éidéime) na ngéag. Tugtar hipirtheannas toircheas-spreagtha uirthi freisin. Is annamh a tharlaíonn sí, agus ní heol cad is cúis léi, ach is minice í in iltoirchis agus mná faoi 16 bliain nó os cionn 40 bliain d'aois. Ní mór brú na fola a mhonatóiriú go rialta le linn an toirchis len í a bhrath. Má bhraitear í, ní mór an bhean a thógáil díreach isteach san ospidéal. Go minic réitíonn taca droma an riocht, agus bíonn an bhreith is an naíonán normálta. Muna ndéantar amhlaidh. is féidir go ndéanfar damáiste don ae is go dtarlóidh eaclaimsia don bhean.
