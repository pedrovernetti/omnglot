
## Boussad Houche

Boussad Houche (s. 5. huhtikuuta 1978 Revin) on ranskalainen jalkapalloilija.
Houche aloitti uransa Belgian ja Ranskan amatöörijoukkueissa, kunnes siirtyi kaudella 2002 Stade de Reimsiin, jossa hän pelasi ensimmäisen kauden reservijoukkueessa. Kaudella 2003 hän esiintyi seuran ykkösjoukkueessa, joka pelasi Ranskan kolmannella sarjatasolla niin sanotussa Championnat National -liigassa. Hän pelasi kaikkiaan kahdeksassa ottelussa. Seura nousi kyseisellä kaudella Ranskan toiselle sarjatasolle, Ligue 2:hun. Tässä sarjassa kaudella 2004–2005 Houche pelasi Reimsin joukkueessa kaikkiaan 21 ottelussa.
Kesällä 2005 Houche siirtyi kyproslaiseen APEP Pitsiliaan, josta hän palasi belgialaiseen Couvin-Marienbourgiin. 
Keväällä 2008 Houche liittyi Suomen Ykkösessä pelanneeseen AC Ouluun ja sen keskuspuolustajaksi. Yhden kauden mittaisella Suomen-urallaan hän pelasi kaikkiaan 21 ottelua. Syksyllä 2008 hän jatkoi uraansa slovakialaisessa Topvar Topolcanyssä. Kaudella 2010 Houche siirtyi takaisin Suomeen ja Veikkausliigan IFK Mariehamniin, jossa hän pelasi kaikkiaan seitsemän ottelua. Ahvenanmaalta Houche siirtyi takaisin Belgiaan ja Couvin-Marienbourgiin.

# Lähteet 

