
## Vitello tonnato

Vitello tonnato (ital., 'vasikkaa tonnikalan kera') on italialainen ruokalaji. Se on valkoviinissä mausteiden kanssa keitettyä vasikanlihaa, joka tarjoillaan ohuina viipaleina majoneesikastikkeen kera. Tavallisesti mausteina käytetään laakerinlehtiä, lehtiselleriä, neilikkaa, pippuria, sipulia ja valkosipulia. Kastike valmistetaan majoneesista, oliiviöljyyn säilötystä tonnikalasta, sardellista, kaprista, sitruunamehusta, valkopippurista ja valkosipulista. Vitello tonnatoa vastaavaa ruokaa voidaan tehdä käyttämällä vasikanlihan tilalla sianlihaa tai kalkkunanlihaa.Piemontesta peräisin oleva vitello tonnato on piemonten murteella vitel tonnè.

# Lähteet 

