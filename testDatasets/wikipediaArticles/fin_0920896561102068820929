
## Säkkijärven veneonnettomuus 1920

Säkkijärven veneonnettomuus oli Viipurin läänin Säkkijärvellä 18. toukokuuta 1920 tapahtunut veneonnettomuus, jossa hukkui 32 ihmistä. Heistä 30 oli Muhulahden kansakoulun oppilaita, joiden lisäksi henkensä menettivät opettaja ja hänen palvelijattarensa. Onnettomuus tapahtui Viipurinlahdella, kun Muhulahden ja läheisen Vilajoen kansakoulujen oppilaiden oli tarkoitus kokoontua yhteiseen lukuvuoden päättäjäisjuhlaan kylien välissä sijaitsevaan Merioisniemeen.41 Muhulahden kansakoulun oppilasta lähti kylän rannasta talollinen Tuomas Hovin purjehtimalla kalastajaveneellä pari kilometriä leveän merenlahden yli kohti Merioisniemeä puoli kymmeneltä aamulla. Noin kahdeksan metriä pitkään veneeseen tuli liikaa painoa, jonka vuoksi se vajosi lähes laitojaan myöten ja matkan aikana alukseen alkoi tulvimaan vettä. Vene oli vain reilun sadan metrin päässä Merjoisniemen rannasta, kun äkillinen tuulenpuuska sai sen kallistumaan, ja lopulta vene upposi. Yksitoista oppilasta onnistui pelastautumaan sattumalta paikalle tulleeseen toiseen purjeveneeseen, johon pelastautui myös onnettomuusvenettä ohjannut Hovi. 33-vuotias kansakoulunopettaja Aino Sankari sekä hänen 17-vuotias palvelijattarensa Aino Ihalainen sen sijaan hukkuivat.Onnettomuuden uhrit haudattiin yhteishautaan Säkkijärven kirkkomaalle, ja myöhemmin paikalle pystytettin myös muistomerkki.

# Lähteet 

