
## Vauxhall Motors

Η εταιρεία Vauxhall είναι ουσιαστικά ένα παρακλάδι της Opel για το Ηνωμένο Βασίλειο. Τώρα έχει αγοραστεί από τον όμιλο PSA όπως και η Opel. Η Vauxhall είναι ένας από τους παλαιότερους κατασκευαστές και διανομείς αυτοκινήτων στο Ηνωμένο Βασίλειο και έχει την έδρα της στο Παρκ Τάουν, στο Λούτον του Μπεντφορντσάιρ στην Αγγλία. Η Vauxhall πωλεί επιβατικά αυτοκίνητα και ελαφρά επαγγελματικά οχήματα υπό το σήμα Vauxhall. Στο παρελθόν έχει επίσης πουλήσει φορτηγά, λεωφορεία και φορτηγά υπό το σήμα Bedford. Η Vauxhall είναι η δεύτερη μεγαλύτερη εμπορική επωνυμία αυτοκινήτου στο Ηνωμένο Βασίλειο για περισσότερο από δύο δεκαετίες.Η Vauxhall ιδρύθηκε από τον Αλεξάντερ Ουίλσον το 1857 ως κατασκευαστής αντλιών και ναυτικών κινητήρων. Το 1863 την αγόρασε ο Άντριου Μπετς Μπράουν ο οποίος άρχισε να παράγει γερανούς. Ήταν αυτός που την ονόμασε Vauxhall Iron Works. Ξεκίνησε να παράγει αυτοκίνητα το 1903. Ο Αμερικανός κατασκευαστής αυτοκινήτων General Motors (GM) την αγόρασε το 1925. Η Bedford Vehicles ιδρύθηκε ως θυγατρική της Vauxhall το 1930 για την κατασκευή εμπορικών οχημάτων. Προηγουμένως ήταν εταιρεία παραγωγής αυτοκινήτων πολυτελείας αλλά μετά τον Δεύτερο Παγκόσμιο Πόλεμο, η Vauxhall στράφηκε ολοένα και περισσότερο στη μαζική αγορά. Από το 1980, τα προϊόντα Vauxhall είναι σε μεγάλο βαθμό πανομοιότυπα με αυτά της Opel, την πρώην γερμανική θυγατρική της GM, και τα περισσότερα μοντέλα κατασκευάζονται κυρίως στο Ρισσελσχάιμ της Γερμανίας. Κατά τη δεκαετία του 1980 το σήμα Vauxhall αποσύρθηκε από την πώληση σε όλες τις χώρες, εκτός από το Ηνωμένο Βασίλειο, τα Νησιά της Μάγχης και τη Νήσο του Μαν. Σε διάφορες χρονικές στιγμές κατά τη διάρκεια της ιστορίας της , η Vauxhall δραστηριοποιείται στον τομέα των μηχανοκίνητων αθλημάτων. Μετά από 92 χρόνια υπό την ιδιοκτησία της GM, η Vauxhall πωλήθηκε στο Groupe PSA το 2017.Η Vauxhall διαθέτει σημαντικές εγκαταστάσεις παραγωγής στο Λούτον (εμπορικά οχήματα, οχήματα IBC) και στο Πορτ Έλεσμερ στο Ηνωμένο Βασίλειο (επιβατικά αυτοκίνητα). Το εργοστάσιο του Λούτον απασχολεί σήμερα περίπου 900 υπαλλήλους και έχει χωρητικότητα περίπου 100.000 μονάδων. Το εργοστάσιο στο Πορτ Έλεσμερ απασχολεί σήμερα περίπου 1.880 υπαλλήλους και έχει θεωρητική (τριών βαρδιών) χωρητικότητα περίπου 187.000 μονάδων. Τα αυτοκίνητα που παράγονται στα εργοστάσια της Opel στη Γερμανία, την Ισπανία και την Πολωνία αλλά πωλούνται στο Ηνωμένο Βασίλειο εξάγονται με το σήμα Vauxhall.Τα αξιοσημείωτα οχήματα που παρήγαγε η Vauxhall περιλαμβάνουν τα Viva, Victor, Chevette και Cavalier. Το σημερινό εύρος αυτοκινήτων, τα οποία παράγονται ως Opel και κυκλοφορούν ως Vauxhall στο Ηνωμένο Βασίλειο, περιλαμβάνουν τα Adam (αυτοκίνητο πόλης), Viva (αυτοκίνητο πόλης), Astra (μικρό οικογενειακό αυτοκίνητο), Corsa (σουπερμίνι), Insignia (μεγάλο οικογενειακό αυτοκίνητο), Crossland X (SUV), Mokka (SUV) και Grandland X (SUV). Η Vauxhall πουλά εκδόσεις υψηλής απόδοσης για μερικά από τα οχήματά τις με τα υποσήματα VXR και GSi.

# Παραπομπές 

