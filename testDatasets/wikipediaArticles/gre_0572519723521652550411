
## Νεκτάριος Σαντορινιός

Ο Νεκτάριος Σαντορινιός (1972) είναι Έλληνας χημικός μηχανικός και πολιτικός.

# Βιογραφία 

Γεννήθηκε στις 17 Μαΐου 1972 στη Ρόδο. Είναι απόφοιτος του τμήματος Χημικών Μηχανικών του Εθνικού Μετσόβιου Πολυτεχνείου και έχει ασχοληθεί επαγγελματικά στον τομέα των Περιβαλλοντικών Μελετών.

# Πολιτική σταδιοδρομία 

Το 2000 έγινε μέλος του Συνασπισμού, το 2008 εξελέγη μέλος της Νομαρχιακής Επιτροπής (Ν.Ε.) Νότιας Δωδεκανήσου και από το 2010 ως το 2013 ήταν γραμματέας της Ν.Ε..Από το 2012 ως το 2014 ήταν περιφερειακός σύμβουλος Νότιου Αιγαίου με την παράταξη «Πολίτες Κόντρα στον Καιρό».Ήταν μέλος της Κεντρικής Επιτροπής του ΣΥΡΙΖΑ από το 2012 ως το 2013 και επανεξελέγη στο Συνέδριο του 2016.Εξελέγη βουλευτής Δωδεκανήσου με τον ΣΥΡΙΖΑ στις εκλογές του Ιανουαρίου και του Σεπτεμβρίου του 2015. Στις 5 Νοεμβρίου του 2016 ανέλαβε υφυπουργός Ναυτιλίας και Νησιωτικής Πολιτικής στην κυβέρνηση του Αλέξη Τσίπρα. Στις 29 Αυγούστου 2018 ορίστηκε αναπληρωτής υπουργός Ναυτιλίας και Νησιωτικής Πολιτικής, θέση που διατήρησε έως τις 9 Ιουλίου 2019. Στις εκλογές του 2019 επανεξελέγη βουλευτής.

# Παραπομπές 

