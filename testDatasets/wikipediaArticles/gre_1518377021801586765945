
## 218 Μπιάνκα

Η Μπιάνκα (Bianca) (που δεν πρέπει να συγχέεται με τον ομώνυμο δορυφόρο του πλανήτη Ουρανού) είναι ένας αστεροειδής της Κύριας Ζώνης Αστεροειδών με απόλυτο μέγεθος (όπως ορίζεται για το Ηλιακό Σύστημα) 8,6. Ανακαλύφθηκε το 1880 από τον Αυστριακό αστρονόμο Γιόχαν Παλίζα, που παρατηρούσε από την Πόλα, τη σημερινή Πούλα της Κροατίας, και έλαβε το όνομα της τότε διάσημης τραγουδίστριας της όπερας Μπιάνκα Μπιάνκι (το πραγματικό της όνομα ήταν Μπέρτα Σβαρτς).

# Φυσικά χαρακτηριστικά 

Η μέση διάμετρος της Μπιάνκας εκτιμάται σε 61 χλμ. Ο φασματικός της τύπος είναι S (λιθώδης). Το άλβεδό της είναι 0,174. Η Μπιάνκα περιστρέφεται γύρω από τον εαυτό της μία φορά κάθε 6 ώρες και 20,2 λεπτά.

# Εξωτερικοί σύνδεσμοι 

Τροχιά από το JPL (Java) / Εφημερίδα
