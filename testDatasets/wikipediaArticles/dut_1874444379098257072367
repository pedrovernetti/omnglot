
## 868

Het jaar 868 is het 68e jaar in de 9e eeuw volgens de christelijke jaartelling.

# Gebeurtenissen 

# Brittannië 

Alfred de Grote treedt in het huwelijk met Ealhswith, een edelvrouw gerelateerd aan het koninklijk huis van Mercia. Hij steunt zijn broer Ethelred I in een alliantie met Mercia.
Ethelred I en Alfred proberen tevergeefs het Grote Deense leger uit het aangrenzende Mercia te weren. De Vikingen veroveren Nottingham en slaan een winterkamp op.

# Europa 

Koning Karel de Kale sluit in Metz een verdrag met zijn broer Lodewijk de Duitser over de verdeling van Lotharingen (een koninkrijk bestuurd door koning Lotharius II).
Het eerste Graafschap Portucale wordt opgericht tijdens de Reconquista nadat de Moren zijn verdreven. Het scheidt zich af van Gallaecia als leengoed van Asturië.
Bernard Plantevelue, graaf van Poitiers, verzoent zich met Karel de Kale. Hij krijgt de graafschappen Auvergne en Velay toegewezen.

# Arabische Rijk 

De stad Mérida (huidige Spanje) komt in opstand tegen de heerschappij van de Moren. Emir Mohammed I onderdrukt het verzet en laat de stadsmuren verwoesten.
De Toeloeniden stichten de eerste onafhankelijke dynastie in het vroeg-islamitisch Egypte. De provincie scheidt zich af van het kalifaat van de Abbasiden.

# China 

11 mei – De Diamantsoetra wordt vervaardigd tijdens de Tang dynastie, het oudste gedrukte Chinese boek.

# Lage Landen 

Eerste schriftelijke vermeldingen van Erondegem (of 869), Maurage, Mehaigne, Montignies-sur-Sambre, Montigny-le-Tilleul, Pry, Schendelbeke, Zarlardinge en Zegelsem.

# Religie 

Ratramnus van Corbie, Frankisch abt en theoloog, schrijft zijn boekwerk "Contra Graecorum opposita".

# Geboren 

Ælfthryth, dochter van Alfred de Grote (overleden 929)
Mohammed al-Mahdi, Arabisch imam (waarschijnlijke datum)

# Overleden 

Al-Djahiz, Afro-Arabisch schrijver en geleerde (of 869)
Ratramnus van Corbie, Frankisch theoloog (waarschijnlijke datum)
