
## Πουρές

Ο πουρές (purée) είναι όρος γαλλικής προέλευσης και ενώ στα ελληνικά είναι περισσότερο συνδεδεμένος με τις πατάτες στην πραγματικότητα σημαίνει βρασμένη τροφή, συνήθως λαχανικά ή όσπρια τα οποία έχουν στραγγισθεί και πολτοποιηθεί μέχρι του σημείου να έχουμε μια κρεμώδη υφή.
Στην περίπτωση του πουρέ πατάτας: παρασκευάζεται αλέθοντας βρασμένες πατάτες, στις οποίες προστίθεται γάλα, αλάτι, πιπέρι και λίγο βούτυρο ή λάδι. Αντί για πιπέρι μπορεί να χρησιμοποιηθεί και μοσχοκάρυδο. Στο εμπόριο κυκλοφορεί και πουρές σε νιφάδες, ουσιαστικά πρόκειται για αφυδατωμένη πατάτα. Ο πουρές από νιφάδες μπορεί να προετοιμαστεί με την προσθήκη γάλακτος. Ο πουρές χρησιμοποιείται συνήθως για να συνοδέψει κρέας, ειδικά μοσχαρίσιο.
Μπορεί να χρησιμοποιηθεί και λίγος ζωμός από το φαγητό.
