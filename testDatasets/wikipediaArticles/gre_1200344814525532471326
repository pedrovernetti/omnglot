
## Πανδραμαϊκός Α.Ο.

Ο Πανδραμαϊκός Αθλητικός Όμιλος, εν συντομία Πανδραμαϊκός Α.Ο., είναι ελληνικός αθλητικός σύλλογος με έδρα την Δράμα. Επίσημο έτος ίδρυσης είναι το 1969 και χρώματα το βυσσινί και το λευκό. Διαθέτει δύο ενεργά αθλητικά τμήματα, τμήμα ποδοσφαίρου ανδρών και τμήμα πετοσφαίρισης ανδρών.

# Ιστορία 

Ποδοσφαιρική ομάδα με το όνομα «Πανδραμαϊκός» συναντάμε στην Δράμα και στην δεκαετία του 1930, η οποία αναγνωρίστηκε από την Ε.Π.Ο. την 24-7-1930.
Το καλοκαίρι του 1967 έγινε μια πρώτη σοβαρή προσπάθεια ένωσης των κορυφαίων Δραμινών ομάδων. Αν και η ομάδα που συγκροτήθηκε με το όνομα «Πανδραμαϊκός», έδωσε κάποιους φιλικούς αγώνες, δεν συμμετείχε στο πρωτάθλημα και "αποσυντέθηκε εν τη γεννέσει της". 
Τελικά, τον Οκτώβριο του 1969 πραγματοποιήθηκε η συγχώνευση των ιστορικών σωματείων Άρης Δράμας και Ελπίς Δράμας και ιδρύθηκε ο σύλλογος «Πανδραμαϊκός Αθλητικός Όμιλος». Ο σύλλογος αρχικά, δραστηριοποιήθηκε στο άθλημα του ποδοσφαίρου, διαθέτωντας μόνο τμήμα ποδοσφαίρου ανδρών και εντάχθηκε στην Ελληνική Ποδοσφαιρική Ομοσπονδία, με αριθμό μητρώου 81 και παράλληλα ως σωματείο της Δράμας στην Ένωση Ποδοσφαιρικών Σωματείων Δράμας.

# Τμήμα ποδοσφαίρου ανδρών 

# Ιστορική αναδρομή 

Με την ίδρυσή του, ο Πανδραμαϊκός αγωνίστηκε για 10 αγωνιστικές περιόδους στην Β' Εθνική κατηγορία (από την περίοδο 1970-71 έως 1977-78 αδιαλείπτως) και τις περιόδους 1979-80 και 1980-81 και σε σύνολο 378 αγώνων σε 12 συμμετοχές στη Β' Εθνική αυτά τα διαστήματα, πέτυχε 332 τέρματα, δέχτηκε 365 και συγκέντρωσε συνολικά 358 βαθμούς. Eντυπωσιακότερη πορεία πραγματοποίησε την περίοδο 1976-77, όπου παρέμεινε αήττητος για 17 αγωνιστικές και αποχωρίστηκε την πρώτη θέση, μόλις την 23η αγωνιστική.
Στη Γ' Εθνική Κατηγορία έλαβε μέρος τις περιόδους 1987-88, 1991-92 εώς 1995-96, 2004-05 και σε σύνολο 202 αγώνων στη Γ' Εθνική σε όλα τα παραπάνω διαστήματα, συγκέντρωσε 245 βαθμούς (67 νίκες - 46 ισοπαλίες - 91 ήττες), ενώ πέτυχε 207 τέρματα και δέχτηκε 267.
Στην Εθνική Ερασιτεχνική (ή Δ' Εθνική ή Περιφερειακό) ήταν τις περιόδους 1978-79, 1981-82 έως 1986-87, 1988 εώς 1990-91, 1996-97 εώς 1998-99, 2002-03, 2003-04, 2005-06 και ξανά τις περιόδους 2007-08 και 2008-09. 
Στο τοπικό πρωτάθλημα της Ε.Π.Σ. Δράμας αγωνίστηκε τις περιόδους 1969-70, 1999-00, 2000-01, 2001-02 και 2006-07. Στο ίδιο πρωτάθλημα αγωνίζεται από την περίοδο 2009-10 μέχρι και σήμερα.

# Τίτλοι και διακρίσεις 

Το 1979 ο Πανδραμαϊκός, συμμετείχε στον τελικό του Κυπέλλου Ελλάδας ερασιτεχνών, σε αγώνα που έγινε στο Γήπεδο Νίκαιας και έχασε στα πέναλτι 8-7 από τον ΑΠΟ Χίου, καθώς στην κανονική διάρκεια του αγώνα ήρθαν ισόπαλοι 3-3. 
Το 1986 κατέκτησε το Κύπελλο Ελλάδας ερασιτεχνών, σε αγώνα που έγινε στο Στάδιο Καραϊσκάκη, κερδίζοντας με 4-2 στα πέναλτι τον ΑΠΣ Πάτραι, καθώς στην κανονική διάρκεια του αγώνα ήρθαν ισόπαλοι 0-0. 
Το 1982 στον ημιτελικό του κυπέλλου ερασιτεχνών νίκησε στο γήπεδο του Μακεδονικού Θ. τον Απόλλων Λιτοχώρου με 1-0 αλλά ο τελικός με τον Αιολικό δεν πραγματοποιήθηκε, ύστερα από απόφαση της ΕΠΟ. Εκ παραδρομής σε κάποιες ιστοσελίδες αναφέρεται πως ο Πανδραμαϊκός δεν προσήλθε να αγωνιστεί και το κύπελλο κατέκτησε ο Αιολικός, χωρίς αγώνα.
Ο Πανδραμαϊκός κατέκτησε το κύπελλο της Ε.Π.Σ.Δράμας τις περιόδους 1969-1970, 1978-1979 (επικράτησε την 25-2-1979, του Μεγαλοκάμπου με 5-1 στο γήπεδο Δόξας), 1981-1982 (επικράτησε με 1-0 της Πετρούσας), 1982-1983 (επικράτησε την 16-3-1983, της Ακρόπολης με 1-0), 1983-1984 (επικράτησε την 7-3-1984, του Μεγαλοκάμπου με 6-1), 1985-1986 (επικράτησε του Ξηροποτάμου), 1995-1996 (επικράτησε την 13-3-1996, με 4-0 της Πλατανιάς, στο γήπεδο της Αθηναϊκής Χαρτοποίας), 1996-1997 (επικράτησε την 26-3-1997, με 2-0 της Ν.Αμισού, στο γήπεδο της Δόξας Δράμας), 1998-1999 (επικράτησε την 3-3-1999, με 3-0 του Φωτολίβους, στο γήπεδο της Πετρούσας), 2006-2007 (επικράτησε την 21-3-2007, με 4-3 στα πέναλτι -κανονικός αγώνας 1-1- της Προσοτσάνης, στο γήπεδο Δόξας), 2009-2010 (επικράτησε την 17-3-2010, με 1-0 του Καλαμπακίου, στο γήπεδο Φωτολίβους)
Η μεγαλύτερη νίκη του Πανδραμαϊκού σημειώθηκε το 1983, με αντίπαλο τον Ερμή Μάνδρας Ξάνθης, με αποτέλεσμα 13-0.
Την περίοδο 2013/14 θα αγωνιστεί στην πρώτη κατηγορία της Ε.Π.Σ.Δράμας.
Περισσότερα εισιτήρια: Με Α.Ο.Καβάλας 5750 (13-6-1976), με Δόξα Δράμας 5500 (1974-75), με Δόξα Δράμας 5377 (1976-77), με Ολυμπιακό Πειραιώς 5285, κύπελλο (28-2-1971).

# Παλαίμαχοι ποδοσφαιριστές 

Δεκάδες ποδοσφαιριστές του Πανδραμαϊκού, συνέχισαν σε ομάδες της πρώτης κατηγορίας. Ενδεικτικά αναφέρουμε τους:
ΑΛΕΞΙΟΥ Ιωάννης (Βέροια, Λεβαδειακός)
ΑΝΤΖΑΣ Παρασκευάς (ΣΚΟΝΤΑ Ξάνθης, Ο.Σ.Φ.Π.)
ΑΠΟΣΤΟΛΙΔΗΣ Λουκάς (Βέροια)
ΑΣΛΑΝΙΔΗΣ Γεώργιος (Δόξα Δράμας)
ΓΕΩΡΓΙΑΔΗΣ Γεώργιος (Δόξα Δράμας)
ΖΑΜΑΝΟΠΟΥΛΟΣ Άνθιμος (Δόξα Δράμας)
ΖΑΧΑΡΙΑΔΗΣ Θεόδωρος (Δόξα Δράμας)
ΖΕΚΕΡΙΔΗΣ Χαράλαμπος (ΣΚΟΝΤΑ Ξάνθης)
KAΛΛΙΜΑΝΗΣ Παντελής (Δόξα Δράμας)
ΚΑΜΠΟΥΡΙΔΗΣ Ιωάννης (Απόλλων Καλαμαριάς)
ΚΑΠΑΓΕΡΙΔΗΣ Σαββας (Δόξα Δράμας, Ιωνικός)
ΚΑΣΔΟΒΑΣΙΛΗΣ Αντώνης (Δόξα Δράμας, Ο.Σ.Φ.Π.) 
ΚΙΟΣΕΣ Βαγγέλης (ΞΑΝΘΗ)
ΚΟΝΤΟΣ Δημήτριος (ΚΑΣΤΟΡΙΑ, Δόξα Δράμας)
ΚΩΝΣΤΑΝΤΙΝΙΔΗΣ Φώτης (ΠΑΝΘΡΑΚΙΚΟΣ)
ΛΕΟΝΤΙΑΔΗΣ Μιχάλης (ΠΑΟΚ) 
ΜΟΥΡΑΤΙΔΗΣ Κώστας (Άρης)
ΜΑΧΑΙΡΙΔΗΣ Τριατάφυλλος (ΣΚΟΝΤΑ Ξάνθης, ΠΑΟΚ, ΑΕΚ, ΜΠΕΝΦΙΚΑ)
ΠΑΥΛΙΔΗΣ Παύλος (ΠΑΝΑΧΑΪΚΗ) 
ΠΕΜΠΕΣ Χρήστος (Ηρακλής Θ.) 
ΠΕΡΠΕΡΙΔΗΣ Χαράλαμπος (Ηρακλής Θ.)
ΠΟΙΜΕΝΙΔΗΣ Άγγελος (ΣΚΟΝΤΑ Ξάνθης) 
ΤΑΒΛΑΡΙΔΗΣ Θεοδόσης (ΣΚΟΝΤΑ Ξάνθης)
ΤΑΝΤΣΙΔΗΣ Μιχάλης (Δόξα Δράμας)
ΤΕΝΤΖΟΣ (ΕΔΕΣΣΑΪΚΟΣ)
ΤΣΕΒΡΕΤΖΗΣ Ιωάννης (Δόξα Δράμας)
ΤΣΙΜΠΛΙΔΗΣ Χρήστος (Δόξα Δράμας)
ΤΣΙΠΛΑΚΗΣ Γιάννης (ΠΑΟΚ, ΕΘΝΙΚΟΣ)
ΣΑΝΤΟΣ Ντε Σόυζα Βλαντιμίρ (Λεβαδειακός)
ΣΤΑΥΡΙΔΗΣ Μάκης (Βέροια)
ΦΕΣΤΕΡΗΣ Δημήτρης (ΠΑΟΚ)
ΦΕΣΤΕΡΙΔΗΣ Χρήστος (Δόξα Δράμας) 
ΧΑΤΖΗΒΑΣΙΛΕΙΑΔΗΣ Βασίλειος (ΑΠΟΛΛΩΝ Καλαμαριάς)
- Στον Πανδραμαϊκό αγωνίστηκαν και αρκετοί ποδοσφαιριστές που είχαν θητεύσει σε ομάδες της Α΄Εθνικής, πριν την έλευση τους στην ομάδα μας. 
ΑΛΕΞΙΤΣ Μίροσλαβ (Δόξα Δράμας)
ΑΝΑΣΤΑΣΙΑΔΗΣ Βασίλης (Δόξα Δράμας, ΠΡΟΟΔΕΥΤΙΚΗ)
ΔΙΟΝΥΣΙΑΔΗΣ Σάκης (ΠΑΟΚ)
ΙΟΡΔΑΝΙΔΗΣ Παναγιώτης (ΠΙΕΡΙΚΟΣ)
ΚΑΡΑΛΙΔΗΣ ΣΤΑΘΗΣ (ΠΑΟΚ)
ΚΑΡΑΣΑΒΒΑΣ Ευάγγελος (Δόξα Δράμας, ΠΡΟΟΔΕΥΤΙΚΗ)
ΚΟΣΜΙΔΗΣ Χαράλαμπος (Α.Ο.Καβάλας) 
ΚΩΝΣΑΝΤΙΝΙΔΗΣ Ιωάννης (ΠΑΝΣΕΡΡΑΪΚΟΣ) 
ΜΑΡΓΑΡΙΤΙΔΗΣ Δημήτριος (Δόξα Δράμας)
ΜΟΥΣΤΑΚΙΔΗΣ Σάκης (Ο.Σ.Φ.Π., Απόλλων Αθ.) 
ΠΑΝΤΕΛΙΑΔΗΣ Χαράλαμπος (ΠΙΕΡΙΚΟΣ)
ΠΑΠΑΔΟΠΟΥΛΟΣ Θεόδωρος (Δόξα Δράμας)
ΠΑΠΑΘΕΟΔΩΡΟΥ Μιχάλης (Δόξα Δράμας)
ΠΑΧΑΤΟΥΡΙΔΗΣ Κώστας (Α.Ο.Τρίκαλα)
ΧΑΡΑΛΑΜΠΙΔΗΣ Ονούφριος (Α.Ο.Καβάλας, ΠΑΟΚ)
ΑΝΤΖΑΣ Γιώργος (Δόξα Δράμας)
ΜΟΥΤΣΙΟΣ Σάκης (Ηρακλής)

# Έμβλημα 

Παρακάτω παρουσιάζονται οι κύριες εκδοχές του εμβλήματος του Πανδραμαϊκού Αθλητικού Ομίλου.

 

# Εγκαταστάσεις 

Το «Αθλητικό Κέντρο Πανδραμαϊκός» δημιουργήθηκε σε ιδιόκτητη έκταση του συλλόγου στην περιοχή του σημερινού Δ.Δ. Μυλοποτάμου, επτά χιλιομέτρα από την πόλη της Δράμας. Ο χώρος είχε αγοραστεί από τους τότε διοικούντες, με χρηματικό ποσό που προέκυψε από την πώληση των ποδοσφαιριστών Λεοντιάδη Μιχάλη και Τσιπλάκη Ιωάννη στον ΠΑΟΚ στα μέσα της δεκαετίας του 1980. Για πολλά χρόνια είχε μείνει ανεκμετάλευτος και άρχισε να αξιοποιείται με υπεράνθρωπες προσπάθειες λίγων αγνών φίλων του Πανδραμαϊκού, μετά το 2001. Παρά τις μεγάλες οικονομικές δυσκολίες σε εύλογο χρονικό διάστημα, δημιουργήθηκε το γήπεδο και αρκετές βοηθητικές εγκαταστάσεις. Ο πρώτος επίσημος αγώνας πραγματοποιήθηκε την 26-3-2005, για τα παιδικά πρωταθήματα της Ε.Π.Σ.Δ. Σήμερα στο Αθλητικό κέντρο πραγματοποιούνται όλες οι προπονήσεις της ανδρικής ομάδας του Πανδραμαϊκού και των τμημάτων υποδομής, που ανήκουν περίπου 170 παιδιά. 
Παράλληλα στις εγκαταστάσεις του Αθλητικού Κέντρου, υπάρχουν τα γραφεία του συλλόγου, αποδυτήρια, αίθουσα για θεωρητική εκπαίδευση, αίθουσα άρσης βαρών κ.α.

# Τμήμα πετοσφαίρισης ανδρών 

Το τμήμα πετοσφαίρισης ανδρών του Πανδραμαϊκού ιδρύθηκε το 2007 και από τότε αγωνίζεται στο πρωτάθλημα της Α΄ περιφέρειας η ανδρική ομάδα καθώς και στα πρωταθλήματα υποδομής της Ένωσης Θράκης - Ανατολικής Μακεδονίας.

# Παραπομπές 

# Εξωτερικοί σύνδεσμοι 

Επίσημη ιστοσελίδα
Πανδραμαικός Α.Ο. Facebook Official Page
Ακαδημία ποδοσφαίρου Πανδραμαϊκός Α.Ο.
