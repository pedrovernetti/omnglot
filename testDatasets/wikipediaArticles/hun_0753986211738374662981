
## B. Révész László

B. Révész László (Jakobshof, Horvátország, 1942. július 22. –) Balázs Béla-díjas magyar dokumentumfilm-rendező, televíziós médiaszemélyiség.

# Életpályája 

Horvátországból menekült család gyermeke, Pécs környékén telepedtek le. Apja Révész (Rapcsák) Károly, anyja Hajdu Mária. Az ELTE Bölcsész Karán, magyar-latin szakon (1960-1965), a Színház- és Filmművészeti Főiskolán (1969-71), majd szociológia kiegészítő szakon (1971-73) végzett. 1962-ben az ELTE amatőrfilm-klubjának egyik megalapítója volt. Már középiskolás korában a tanulás mellett folyamatosan dolgozott, hogy a szüleinek minél kisebb terhet jelentsen a továbbtanulása.. Első és egyetlen hivatalos munkahelye a Magyar Televízió, ahol 1965-69-ig segédfelvétel-vezető és rendezőasszisztens volt, 1969-től adásrendező, majd 1972-76 közt rovatvezető, 1976-tól rendező. Sylvester Andrásnak volt hajlandósága, hogy a társadalmi változásokat elemző dokumentumfilmek készüljenek. Ezért is indult el például egy "Család és társadalom" című sorozat, ahol az első önálló televíziós dokumentumfilmet elkészítette, a női egyenjogúságról, "Kétmilló" címmel, mivel akkor kétmillió nő dolgozott Magyarországon. 1970-ben ezzel a filmmel rögtön fesztivál - díjat nyert a Miskolci Dokumentumfilm Fesztiválon. 
1986-tól 1990-ig a Társadalomtudományi Szerkesztőség vezetője volt, Kővári Péter főosztályán. 1992-93-ban a Tv-2 Dokumentum-szerkesztőségét irányította, 1995-1997 közt, s 1999-től az MTV Dokumentum-stúdióját vezette. 1976-tól 1988-ig vezette a nem diplomás televíziósoknak alkotási lehetőséget nyújtó műhelyt is ( KISZ Kísérleti Stúdió ) 2000-ben küldték el az intézményből csoportos létszámleépítés keretében, 2001-től nyugdíjas.
B. Révész televíziós tevékenységét nívódíjakkal, miniszteri díjjal ismerték el 1987-ben Balázs Béla-díjat kapott, Az év rendezője díjjal 1993-ban tüntették ki. Ismert a Jogi esetek, Antenna, Ablak, Kriminális és számos más televíziós műsor kapcsán is rendezőként ( több, mint 1000 stúdióműsor és élő adás.) Emellett ismeretterjesztő történelmi és szociografikus dokumentumfilmeket és sorozatokat is készített, melyek közül több kapott magyar és külföldi fesztiválokon díjakat.
Nyugdíjazása óta is aktív, ha lehetőséget kap, filmet is készít, emellett mozgókép-készítési alapismereteket is tanít több intézményben.

# Magánélete 

1971-ben házasodott meg, felesége Zsár Anna, házasságukból két gyermek született, Balázs 1973-ban, Anna Dóra 1974-ben.

# Filmjei 

A rendszerváltozás politikusai: Szabad György (dokumentumf.,1994) (TV-film) rendező
A bennünk rejlő védelem (szín., magyar dokumentumf., 2013) (TV-film) rendező
Szent József a Dobroda partján (szín., magyar dokumentumf., 2013) (TV-film) rendező, forgatókönyvíró
Emléktábla a Mandula utcában (ff., magyar dokumentumf., 1983) (TV-film) rendező
Az idő sodrában - Nádudvari krónika 1988-2008 (magyar dokumentumf., 2009) rendező
Adj esélyt! (szín., magyar dok. sor., 2008) (TV-film) rendező
Soha ne add fel! (szín., magyar dok.sor., 2008) (TV-film) rendező
Magyar apró (szín., magyar dokumentumf., 2006) (TV-film) rendező
Diogenész hordót keres (magyar dokumentumf., 2005) (TV-film) rendező, forgatókönyvíró
Pátkai Ervin (magyar dokumentumf., 2005) rendező
Lombos fám tövében (szín., magyar film, 2003) rendező, szerkesztő, riporter, Kecskeméti Kálmánnal
Kisamerika (magyar dokumentumf., 1975, 2005) rendező
Rendszerváltó évek (szín., magyar dok. sor., 1997) (TV-film) rendező
1989 hónapról hónapra ( szín, magyar dok sor 1999) (TV Film) rendező, sorozatszerkesztő
A vágy mosópora (szín., magyar dokumentumf., 1996) (TV-film) producer
A Független Színpad (magyar dokumentumf., 1993) (TV-film) rendező
Családsirató (magyar dokumentumf., 1993) (TV-film) rendező
Széchenyi ifjúsága (szín., magyar dokumentumf., 1991) (TV-film) rendező, forgatókönyvíró
Az ókori Róma (szín., magyar ism. sor., 1985) (TV-film) rendező
A látogatás (magyar dokumentumf., 1983) rendező, forgatókönyvíró
Egy magyar gazdaság tíz éve (magyar dokumentumf., 1982) (TV-film) rendező
Az őszinte szó kevés ( ff.,magyar dokumentumf., 1979) (TV-film) rendező
Az ókori Hellász (szín., magyar ism. sor., 1977) (TV-film) rendező
Ünnep (ff.,magyar dokumentumf., 1974) (TV-film) rendező
Pogány (magyar dok. sor., 1972-2001) (TV-film) rendező, Hanák Gáborral és Római Róberttel
Kétmillió (magyar dokumentumf., 1969) (TV-film) rendező
Fordulat a rákkutatásban (szín., magyar dokumentumf. 2001) (TV-film) rendező
Nádudvari krónika (magyar dokumentumf.) (TV-film, 1988-1998) rendező
"Ossz igazságot, Isten!" (magyar film) (TV-film) rendező
Tisztelet a lovaknak (magyar ism. sor.) (TV-film) rendező

# Forgatókönyvíró 

2005 Diogenész hordót keres
1991 Széchenyi ifjúsága
1983 A látogatás

# Riporter 

2003 Lombos fám tövében

# Producer 

1996 A vágy mosópora

# Szerkesztő 

2003 Lombos fám tövében

# Könyv 

B. Révész László–Hanák Gábor–Római Róbert: Pogány. Egy magyar falu évtizedei, 1970-2012. Egy dokumentumfilmes falukrónika nyomán; Éghajlat, Bp., 2012

# Jegyzetek 

# Források 

Ki kicsoda 2000: Magyar és nemzetközi életrajzi lexikon, csaknem 20 000 kortársunk életrajza, főszerk. Hermann Péter, I–II, Budapest, Greger-Biográf, 1999, ISSN 1215-7066 B. Révész László lásd I. kötet 242. p.
http://www.port.hu/b._revesz_laszlo/pls/w/person.person?i_pers_id=131472
http://www.filmeshaz.hu/mtvtortenet/interjuk/int_B/int_BReveszLaszlo.htm
https://web.archive.org/web/20160305084708/http://www.babiczky.hu/interjuk/14-az-elso-50-ev/16-b-revesz-laszlo
http://mediatanacs.blog.hu/2014/04/23/_drukkolok_hogy_akar_nobel-dijat_is_erjen_a_felfedezes
http://magyar.film.hu/hmdb/szemelyek/131472/b-revesz-laszlo.html?service_type=1
http://mediatanacs.blog.hu/2014/04/23/_drukkolok_hogy_akar_nobel-dijat_is_erjen_a_felfedezes
születési év: https://www.facebook.com/revesz.laszlo.39/about
http://dunavolgyipeter.hu/televizio_torteneti_interjuk/interjuk/b__revesz_laszlo:_otven_eve_a_palyan
