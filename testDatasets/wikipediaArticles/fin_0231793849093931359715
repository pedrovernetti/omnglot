
## Jørgen Aukland

Jørgen Aukland (s. 6. elokuuta 1975) on norjalainen maastohiihtäjä, joka lopetti ammattilaisuransa keväällä 2016. Hän oli erikoistunut maratonhiihtoihin.Aukland hiihti maailmancupissa neljä kilpailua vuosina 2001–2006 sijoittuen kolmesti pisteille pitkillä matkoilla. Parhaimmillaan hän oli kolmas Marcialongassa Val di Fiemmessä 70 kilometrin perinteisen hiihtotavan kilpailussa 25. tammikuuta 2004. FIS Marathon Cupissa Aukland hiihti 24 palkintopallisijaa, joista seitsemän voittoja. Aukland voitti urallaan muun muassa Marcialongan neljä kertaa (2003, 2006, 2012–2013) ja Vaasahiihdon kahdesti (2008, 2013) sekä König Ludwig Laufin. Norjan-mestaruuskilpailuissa Aukland ylsi mitaleille 50 kilometrillä ja viestissä.Myös Auklandin veljet Anders Aukland ja Fredrik Aukland tunnetaan hiihtäjinä.

# Lähteet 

