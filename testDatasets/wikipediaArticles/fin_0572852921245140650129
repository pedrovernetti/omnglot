
## Suomen Pokkaritukku

Suomen Pokkaritukku Oy on taskukirjojen myyntiin, markkinointiin ja jakeluun erikoistunut yritys, joka on toiminut vuodesta 2001 lähtien. Yrityksen valikoimiin kuuluu suomen-, ruotsin- ja englanninkielisiä taskukirjoja, joita se julkaisee Loisto-tavaramerkin alla. Yrityksen omistaa Karto Oy.WSOY:n, Otavan, Tammen ja Gummeruksen yhteinen taskukirjojen myynti- ja markkinointiyhtiö Taskukirja Loisto Oy perustettiin syksyllä 2000. Ensimmäiset pokkarit ilmestyivät Kirjan ja ruusun päivänä 23. huhtikuuta 2001, minkä jälkeen nimikkeitä ilmestyi noin sata vuodessa.Marraskuussa 2009 Helsingin hovioikeus linjasi Loiston olevan kustantamo, jonka tulee maksaa kääntäjille erillinen palkkio julkaistuista teoksista. Loisto puolestaan katsoi olevansa markkinointiyhtiö, ei kustantamo. Tammikuussa 2010 Suomen Pokkaritukku Oy osti Loisto-tavaramerkin ja Taskukirja Loisto Oy:n toiminta loppui.Vuoden 2009 loppuun mennessä Loisto oli myynyt lähes 8 miljoonaa pokkaria. Suomen Kustannusyhdistys on myöntänyt useita Kultapokkari-ansiomainintoja yli 20 000 kappaletta myyneille Loisto-sarjan taskukirjoille.

# Lähteet 

# Aiheesta muualla 

Loiston kotisivut
Suomen Pokkaritukku Oy Yritys- ja yhteisötietojärjestelmässä
