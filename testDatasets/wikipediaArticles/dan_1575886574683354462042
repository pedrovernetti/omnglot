
## Barfod

Barfod, Barfoed, Barfood er en dansk præsteslægt, der føres tilbage til Jens Barfod i Sædding i Nørre Nebel Sogn, som adledes 1455, uden at hans efterslægt dog var i stand til at hævde adelskabet. Jens Barfod, der døde efter 1486, var fader til kannik og rektor i Ribe, magister Hans Barfod og til herredsfoged i Vester Herred Knud Barfod i Sædding, hvis sønnesøn Laurits Barfod i Sædding endnu 1564 førte adeligt våben. Han var 1573 herredsskriver og levede endnu 1581. Af hans seks børn blev sognepræst i Sneum Claus Lauritsen Barfod (død 1641) stamfader til samtlige her nævnte slægtsmedlemmer. Hans sønnesøns søn, sognepræst i Fraugde Christen Clausen Barfod (1665-1707) var fader til den lærde Thomas Christensen Barfoed (ca. 1701-1743), der var sognepræst i Hasle ved Aarhus. Han var bedstefader til apoteker i Stege Erik Christian Barfoed (1786-1854), hvis søn, kemiker Christen Thomsen Barfoed (1815-1889) var fader til sognepræst i Brøndbyvester og -øster Erik Christian Nissen Barfoed (1847-1935), fader til arkitekten Knud Valdemar Barfoed (1888-1965).
En søster til ovennævnte Thomas Christensen Barfoed, Else Cathrine Barfood (1700-1776), var gift med borgmester i Assens Hans Pedersen (ca. 1696-1743), hvis børn alle optog moderens slægtsnavn. Af disse var sognepræst i Lyngby-Albøge Christen Hansen Barfoed (1730-1785) fader til provst i Fakse Hans Peter Barfoed (1770-1841). Denne, der var gift tre gange og havde i alt 14 børn, havde med sin første hustru 9 børn, blandt hvilke Hans Christian Theodorus Barfod (1799-1878) — der var farfader til forfatter Aage Barfoed (1879-1960) — toldbetjent Christian Severin Barfoed (1804-1857) — hvis søn var hospitalsforstander Hans Peter Barfod (1834-1892), der var fader til departementschef Aage Immanuel Tang Barfod (1878-1956) og tømrermester Poul David Tang Barfod (1881-1968) — og endelig politiker Povl Frederik Barfod (1811-1896), hvis søn, læge Hans Peter Gote Birkedal Barfoed (1843-1926) var fader til forlagsboghandler Olaf Ostenfeld Barfod (1871-1940). En anden af Povl Frederik Barfods sønner var komponisten Ludvig Harbo Gote Birkedal-Barfod (1850-1937).
Hans Peter Barfoed (1770-1841) var også i 1. ægteskab fader til præst Hans Christian Theodor Barfoed (1799-1878), fader til herredsfoged Adolph John Hugo Barfoed (1827-1895), der var fader til civildommer Magnus Kruse Barfoed (1864-1939).
Hans Peter Barfoed (1770-1841) var også i 1. ægteskab fader til præst Peter Marius Barfod (1813-1889), fader til præst Gustav Oluf Valdemar Barfod (1848-1919), som var fader til politimester Andreas Benedikt Skak Barfod (1890-1972). 
En yngre søn af politikeren Povl Frederik Barfod var sognepræst i Jørlunde Nikolaj Frederik Severin Grundtvig Gote Birkedal Barfod (1848-1928), blandt hvis 9 børn var kommandør og kammerherre Halfdan Barfred Barfod (1880-1947) og forfatter Thorkil Barfred Barfod (1889-1947). Kommandør Halfdan Barfod var fader til modstandsmanden Jørgen Henrik Pagh Barfod (født 1918).
Med sin anden hustru havde ovennævnte Hans Peter Barfoed (1770-1841) een søn, genealog Immanuel Barfod (1820-1896), fader til ornitologen, sognepræst i Jørlunde Kristen Vøldike Thomsen Barfod (1860-1944), og i sit tredje ægteskab fire børn, af hvilke sønnen, sognepræst i Tommerup Theophilus Elieser Trolle Barfoed (1831-1896) var farfader til journalisterne Per Barfoed (1890-1939) (»Bror Mika«) og Viggo Barfoed (1895-1948) (»Ærbødigst«) og præsten og forfatteren Niels Aage Barfoed (1899-1973).
Desuden var Hans Peter Barfoed i 3. ægteskab fader til præsten Theofilus Eliesar Trolle Barfoed (1831-1896), fader til præst Hans Ulrik Møller Barfoed (1862-1922), der var fader til Lars Peter Theofilius Barfoed (1890-1939), som var fader til underdirektør Mogens Barfoed (1921-1970).
Stamfaderen Claus Lauritsen Barfod (død 1641) var fader til præst Laurids Clausen Barfod (1596-1634), der var fader til præst Claus Lauritsen Barfod (1632-1697), der var fader til præst Christen Clausen Barfod (1665-1707), der var fader til præst Thomas Kingo Barfod (død 1743), der var fader til præst Christen Barfod (1736-1807), der var fader til præst Thomas Barfoed (1780-1845), der var fader til købmand Christian Quist Barfoed (1812-1887), der var fader til læge Thomas Herløv Barfoed (1850-1937), der var fader til apoteker Harald Barfoed (1878-1955) og til arkitekten Erik Lauritz Barfoed (1891-1962), som var fader til rektor Ole Thomas Barfoed (1925-1989) og til litteraturhistorikeren Niels Erik Barfoed (født 1931).
Stamfaderen Claus Lauritsen Barfod (død 1641) var fader til præst Knud Clausen Barfod (1610-1671), fader til præst Ib Knudsen Barfod (1645-1705), fader til sognedegn Knud Barfoed (død 1746), fader til organist Frideric Barfod (ca. 1739-?), fader til soldat Peter Christian Mathias Barfod (1776-1828), fader til håndværker Johan Jacob Barfoed (1819-?), fader til slagtermester Johan Frederik Christian Barfoed (1847-1915), der var fader til slagtermester Christian Viggo Barfoed (1883-1918), som var fader til direktør Carl Johan Barfoed (1910-1988).
Mekaniker Fridolf Hansen (1888-?) og Ellen Margrethe Barfoed Martinussen (1902-1983) var forældre til kaptajn Erik Barfoed (Hansen) (1922-1999), der bortkastede "Hansen", og som i ægteskab med kontorassistent Tove Barfoed, født Leffers er forældre til politikeren og ministeren Lars Barfoed (født 1957). På mødrende side nedstammer Lars Barfoed fra ovennævnte Hans Peter Barfoed (1770-1841).
Daglejer Peder Andersen Barfod (1753-1811) var fader til Hans Pedersen Barfod (1778-1846), fader til Hans Mathias Barfod (1809-1865), fader til klædefabrikant Herman Hansen Barfod (1838-1928), som var fader til kontorchef Søren Vilhelm Barfod (1878-?), som var fader til professor Børge Barfod (1909-1968).
Admiral Niels Larsen Barfod (1650-1730) formodes med temmelig stor sandsynlighed at tilhøre denne slægt,
men hvorledes tilknytningen er, er ikke oplyst. En hypotese udleder hans afstamning fra herredsfoged i Hammerum Herred Jacob Barfod, der var søn af ovennævnte Laurits Barfod i Sædding. Admiralen var fader til præsten Niels Barfod (1696-1739).

# Kilder 

Albert Fabritius, "Barfod", i: Povl Engelstoft & Svend Dahl (red.), Dansk Biografisk Leksikon, København: J.H. Schultz Forlag 1932-44.
Danmarks Adels Aarbog, II, 1885, s. 56 f.
(Frederik Barfod:) Festprogram til Bryllupet i Arninge 8. Septbr. 1854, 1854.
Andreas Barfod: Slægten Barfod (Faxe-Linien), 1898.
L.F. la Cour: Bidrag til Barfod og la Cour Slægternes Historie, I, 1909.
Frederik Birkedal-Barfod: Stamtavle over Slægten Barfod-Barfood-Barfoed, 1925.

# Eksterne henvisninger 

Slægten Barfod-Barfoeds Stamtavle
