
## Sudet (albumi)

Mariska (oikealta nimeltään Anna Maria Rahikainen s. 19. helmikuuta 1979 Helsinki) on suomalainen iskelmä-, pop-, jazzlaulaja, sanoittaja ja säveltäjä, joka tunnettiin aiemmin hip hop -artistina. Mariska on sanoittanut muun muassa Jenni Vartiaisen ja Anna Puun hittikappaleita. 

# Ura 

# Taustaa 

Mariska aloitti klassisen pianon soiton 7-vuotiaana Sibelius-Akatemian nuoriso-osastolla. Teini-iässä hän kuitenkin vaihtoi klassisen musiikin punkkiin ja liittyi Oheisvasara-nimiseen yhtyeeseen toiseksi laulajaksi. Mariska muutti vuonna 1998 Lontooseen opiskelemaan yliopistoon muinaiskreikkaa ja latinaa. Hän liittyi silloin joksikin aikaa kosketinsoittajaksi Stratford Mercenaries -punk-yhtyeeseen. 

# 2001–2009: Rap-artisti 

Mariskan englantilaiset ystävät tuottivat hänelle Tee ze -demon, jota hän esitteli levy-yhtiöissä Suomessa loppuvuodesta 2001. Hän muutti kesällä 2002 takaisin Suomeen tekemään esikoislevyään Toisin sanoen, jonka kappaleista ”Tarkasta tämä” sai runsaasti radiosoittoa. Toinen sooloalbumi Memento mori ilmestyi helmikuussa 2004.
Touko-kesäkuussa 2005 Mariska julkaisi singlen ”Keinu”, joka oli esimakua kolmannelta studioalbumilta. Albumi, joka sai nimekseen Suden hetki, julkaistiin elokuun alussa 2005. Suden hetki on kriitikoiden mielestä etääntynyt hip hopista, mutta se keräsi silti kehuja. Mariska sai vuonna 2005 Kalevalaisten naisten liiton myöntämän taitavan sanankäyttäjän Larin Paraske -palkinnon.Mariskalla oli Rankkurin ja Afroditen kanssa J.A.M-niminen dancehall-ryhmä vuonna 2007, mutta projekti jäi lyhytikäiseksi ja ryhmä hajosi vuoden sisällä perustamisestaan.
Vuonna 2008 Mariska oli mukana Leevi and the Leavings -tribuuttialbumilla Melkein vieraissa, jolla hän lauloi kappaleen ”Poika nimeltä Päivi”.

# 2010–2013: Mariska & Pahat Sudet 

Vuonna 2010 Mariska julkaisi uuden albumin uuden yhtyeensä kanssa. Mariska & Pahat Sudet -niminen albumi julkaistiin 12. toukokuuta 2010. Albumi ei enää ollut räppiä, vaan artisti luonnehti sitä punkjazz- ja blueshenkiseksi iskelmäksi.Tangomarkkinoiden järjestämän Tangon Sävellys- ja sanoituskilpailun vuoden 2010 voittajakappaleeksi valittiin Mariskan säveltämä ja sanoittama tango ”Sua kaipaan”. Mariskan lisäksi sävellyksen takana oli tuottajana ja lauluntekijänä tunnettu Rauli "Rake" Eskolin. Vuonna 2010 Mariska oli mukana Kymppilinjan kappaleella ”Minä”, joka voitti Voicen kyseisen vuoden kesähittiäänestyksen.
Keväällä 2011 Mariska osallistui kilpailijana Yle TV1:n Maestro – tikusta asiaa -sarjaan, jossa julkisuuden henkilöt opettelivat johtamaan orkesteria.Mariska & Pahat Sudet -yhtyeen toinen albumi Kukkurukuu julkaistiin 14. syyskuuta 2012. Levyn on tuottanut Jukka Immonen. Albumin sanoituksista vastaa Mariska ja sävellyksistä Mariskan lisäksi Pahat Sudet -yhtye eli Jaakko Jakku, Klaus Suominen ja Luis Herrero - lukuun ottamatta Jouni Hynysen tekemää kappaletta ”Veri on vettä sakeampaa”. Albumin ensimmäinen single ”Liekki” ilmestyi toukokuussa ja toinen single ”Kukkurukuu” elokuun lopussa 2012.Vuonna 2012 metalliyhtye Stam1na levytti Nocebo-albumille Mariskan sanoittaman kappaleen kappaleen ”Tavastia palamaan!”.
Pahat Sudet -yhtye lopetti toimintansa elokuussa 2013. Mariska on ilmoittanut jatkavansa yhtyeen jälkeen omaa soolouraansa.

# 2015–: Uutta musiikkia 

29. toukokuuta 2015 Mariska julkaisi uuden singlensä ”Itserakkausjuttuu”. 18. syyskuuta 2015 julkaistiin Spotifyssa toinen uusi single ”Sotilaat”.Huhtikuussa 2016 Mariska vieraili Teflon Brothersin kappaleessa "Lähiöunelmii".
Mariska julkaisi järjestyksessään neljännen soololevynsä Matador lokakuussa 2016. Levy debytoi Suomen listan sijalla 19.
Mariska debytoi vuonna 2018 kirjailijana Määt ja Muut – Runoja eläimistä ja ihmisistä-runokirjalla.Mariska suomensi Queen-yhtyeestä kertovan, vuonna 2020 ensi-iltansa saavan musikaalin We Will Rock You kaikki kappaleet.Mariska julkaisi syyskuussa 2019 singlen "Minä liityin sinuun" ja julkaisee albumin Mariska lokakuussa samana vuonna.

# Yksityiselämä 

Mariska sai lapsen vuonna 2016, vaikka lääkärit olivat kertoneet hänelle noin 20-vuotiaana ettei hän voisi saada lasta.

# Julkaisut 

# Lähteet 

# Aiheesta muualla 

 Kuvia tai muita tiedostoja aiheesta Mariska Wikimedia CommonsissaMariskan kotisivut
