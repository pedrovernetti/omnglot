
## Scilly

Scilly, tunnettu myös nimellä Manuae, on atolli, joka kuuluu Ranskan Polynesian Seurasaariin. Atolli on vain alle metrin korkeudella merenpinnasta olevien saarien muodostama ympyrä, joiden yhteispinta-ala on 4 km².
Atollin laguunissa on lukuisia harvinaisia eliölajeja, ja se on ollut suojeltuna vuodesta 1992. Muun muassa monien saarien rannat ovat liemikilpikonnien munimisalueita ja atollissa on arviolta 3-4 miljoonaa osteria.
Scillyn ensimmäinen eurooppalainen kävijä oli Samuel Wallis vuonna 1767. Tuolloin atollille perustettiin kylä, jonka jäännökset ovat yhä nähtävissä pääsaaren pohjoisosissa. 1855 saarelle haaksirikkoutui Julia Ann -niminen laiva, jonka miehistö ja matkustajat elivät atollilla kaksi kuukautta. Tuona aikana he muun muassa rakensivat veneen, jolla kävivät Raiateassa. Ei ole olemassa todisteita, että saaret olisivat olleet pysyvästi asuttuja ennen Julie Annin haaksirikkoa. Vuodesta 1952 lähtien saarella on vieraillut säännöllisesti koprakauppiaita ja raiatealaisia kalastajia.Atollille ei ole säännöllistä laiva- eikä lentoyhteyttä. Atollilla oli kuitenkin 1920-luvulla kookospalmuplantaasi, joka on nyttemmin hylätty. Parhaimmillaan plantaasi tuotti yli 70 tonnia kopraa vuosittain.

# Lähteet 

