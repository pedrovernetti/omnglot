
## Nagaoka

Nagaoka (長岡市, Nagaoka-shi) is een stad in de prefectuur Niigata in Japan. De stad is 840,88 km² groot en heeft 281.797 inwoners (2007). De stad ligt aan de Shinano rivier.

# Geschiedenis 

Het Tokugawa-shogunaat benoemde in 1616 Naoyori Hori als heer van de Nagaoka-han in 1616. Hori bouwde een kasteelstad waar nu Nagaoka ligt met een kasteel langs de Sinano. Dit gebied had last van overstromingen en in 1617 werd een nieuw kasteel gebouwd waar nu Nagaoka centraal station ligt.
In de Edoperiode bloeide Nagaoka als kasteelstad onder bestuur van 13 generaties van de Makino-clan. Gedurende de Boshin-oorlog, een burgeroorlog in 1868 gedurende de Meiji-restauratie, leidde de generaal van de clan, Tsuginosuke Kawai, het leger van Nagaoka tegen de Meiji regering. Nagaoka werd verslagen en de stad werd verwoest. De nabuurprovincie Mineyama gaf voor de wederopbouw honderd zakken rijst die werden verkocht voor de financiering van een nieuwe school. Hieruit is de Kome Hyappyo annecdote voortgekomen.
Aan het begin van de Meiji-periode werd Nagaoka deel van de voormalige prefectuur Kashiwazaki.
De stad Nagaoka werd op 1 april 1906 gevormd.
Kort voor het eind van de Tweede Wereldoorlog werden grote delen van de stad bij een luchtaanval verwoest. Ook hebben diverse aardbevingen, voor het laatst in 2004, delen van de stad vernield. Telkens wordt de stad echter herbouwd. Het symbool van de stad is niet voor niets de feniks.
Nakaoka groeide door een gemeentelijke herindeling op 1 april 2005 toen de steden Oguni, Nakanoshima, Koshiji, Mishima en het dorp Yamakoshi door Nagaoka werden geabsorbeerd. Op 1 juli 2006 werden de steden Tochio, Yoita, Teradomari en het dorp Washima aan Nagaoka toegevoegd.

# Cultuur 

Bezienswaardigheden:

Kome Hyappyo Monument
Yukyuzan-park en het Tsuginosuke Kawai Monument daarin
Echigo heuvelpark
Haibu Nagaoka Stadion
Het Museum voor moderne kunst van de Niigata prefectuur
Het Historisch museum van de Niigata prefectuur
Nagaoka stadsmuseum
Nagaoka muziekcentrum
Jaarlijks wordt van 2 tot 4 augustus het Nagaoka Groot Vuurwerkfestival aan de oevers van de Shinano gevierd dat wordt afgesloten met het grootste vuurwerk in Japan dat, naar het symbool van de stad, feniks wordt genoemd.
In oktober is er jaarlijks het Nagaoka Aki Matsuri (Herfstfestival) en Kome Hyappyo festival.

# Instellingen voor hoger onderwijs 

Nagaoka Technische Universiteit
Nagaoka Technische Hogeschool
Nagaoka Universiteit
Nagaoka Ontwerpinstituut

# Industrie 

Nagaoka ligt midden in een aardolie- en aardgasgebied. Deze industriestad ken voornamelijk chemische industrie, naast machinebouw en werktuigbouw.

# Verkeer 

Nagaoka ligt aan de Jōetsu-lijn, de Shinetsu-lijn en de Jōetsu Shinkansen van de East Japan Railway Company.
Nagaoka is ooit bediend door twee private spoorlijnen van Echigo Kotsu, maar deze zijn niet meer in gebruik. Een monorail is wel voorgesteld voor Nagaoka, maar nooit gerealiseerd.
Nagaoka ligt aan de Hokuriku-autosnelweg en de Kanetsu-autosnelweg. Daarnaast komt een reeks van autowegen door Nagaoka.

# Bekende inwoners 

Inoue Enryo (Boeddhistisch filosoof en oprichter van de Toyo Universiteit)
Isoroku Yamamoto (commandant van de Japanse Keizerlijke Marine gedurende de eerste jaren van de Tweede Wereldoorlog en een van de bedenkers van de aanval op Pearl Harbor)
Hoshino Tomoko (actrice)
Jushiro Konoe (acteur)
Minami Haruo (enka zanger)
Nobuhiro Watsuki (mangaka)
Ryo Hirohashi (stemacteur, Seiyū)
Junko Hoshino (freestyleskiester)

# Stedenbanden 

 Fort Worth, Texas, U.S.A (9 november, 1987)
 Trier, Duitsland (2 juni, 2006)
 Romainmôtier-Envy, Zwitserland (1 april, 2006). Deze stedenband heeft Nagaoka overgenomen van Oguni (sinds 1 juni 1986) toen deze stad in Nagaoka opging.

# Externe links 

(ja) Website van Nagaoka
(en) Website van Nagaoka
