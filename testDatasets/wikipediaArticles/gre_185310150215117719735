
## Γουντγουαρντίτης

Ο γουντγουαρντίτης (αγγλ. woodwardite) είναι ένυδρο θειικό ορυκτό του χαλκού και του αργιλίου. Το όνομα τού αποδόθηκε προς τιμήν του Σάμουελ Πίκφορντ Γούντγουαρντ (Samuel Pickford Woodward, 1821–1865), Άγγλου γεωλόγου και φυσιοδίφη.

# Εμφάνιση, παραγενέσεις 

Είναι σπάνιο ορυκτό, σχηματιζόμενο από εξαλλοιώσεις στη ζώνη οξείδωσης χαλκούχων αποθέσεων. Ορυκτά με τα οποία συνδέεται είναι ο χαλκανθίτης, ο βροσαντίτης, ο αντλερίτης, ο σερπιερίτης, ο νηντερμαγερίτης, ο δεβιλλίνης, ο γλαυκοκερινίτης, ο κυανοτριχίτης και ο ψευδαργυραλουμινίτης.
Απαντάται στην Κορνουάλη - όπου αποτελεί και χαρακτηριστικό ορυκτό (type locality, TL - και την Ουαλλία (Βρετανία)), την Ιρλανδία (περιοχή Κορκ), το Τιρόλο της Αυστρίας, την Αλσατία στη Γαλλία, αρκετές περιοχές της Γερμανίας - ιδιαίτερα στη Σαξωνία - την Ιταλία (Τοσκάνη (περιοχή Barrati σε μεταλλευτικά απορρίμματα), Σαρδηνία, κοιλάδα Αόστης, Άνω Αδίγη), την Ιαπωνία (νήσος Χονσού, τη Ζάμπια και τις Πολιτείες Κολοράντο και Αριζόνα των ΗΠΑ.
Στην Ελλάδα ανευρίσκεται στα μεταλλεία Λαυρίου, και συγκεκριμένα στα ορυχεία «Χριστιάνα», Ιλάριον Νο. 50, Ζαν-Μπατίστ και Σερπιέρη.

# Πηγές 

Handbook of Mineralogy
Mindat.org
Webmineral.com

# Δείτε επίσης 

Κατάλογος ορυκτών
Κατάλογος ορυκτών των μεταλλείων Λαυρίου

# Βιβλιογραφία 

James Dwight Dana, Manual of Mineralogy and Lithology, Containing the Elements of the Science of Minerals and Rocks, READ BOOKS, 2008 ISBN 1443742244

# Σημειώσεις 

