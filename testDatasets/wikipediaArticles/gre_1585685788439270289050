
## Άγνοια ελέγχου

Άγνοια ελέγχου (ignoratio elenchi ή «μη σχετικό συμπέρασμα») αποκαλείται η λογική πλάνη κατά την οποία παρουσιάζεται ένα επιχείρημα το οποίο ίσως αυτό καθ' αυτό να είναι αληθές αλλά το οποίο αποδεικνύει ή υποστηρίζει διαφορετική πρόταση από την οποία υποτίθεται ή διατείνεται ότι υποστηρίζει. Εδώ ο αρχαιοελληνικός όρος «έλεγχος» χρησιμοποιείται με την έννοια του αντεπιχειρήματος.
Ο Αριστοτέλης πίστευε ότι η άγνοια ελέγχου αποτελεί σφάλμα από μέρος του θέτοντος την ερώτηση στην προσπάθειά του να ανταπαντήσει στο επιχείρημα του ερωτώμενου. Tο απεκάλεσε άγνοια του τι αποτελεί αντίκρουση επιχειρήματος.

# Εξαπάτηση 

Όταν αυτή η λογική πλάνη χρησιμοποιείται εκούσια ώστε να προκαλέσει σύγχυση ή αντιπερισπασμό, τότε ονομάζεται εξαπάτηση.
Ένας σατιρικός τύπος εξαπάτησης είναι και η "Υπεράσπιση Τσουμπάκα". Ο όρος απαντά συχνά στα φόρουμ συζητήσεων του Διαδικτύου

# Παραδείγματα 

«Η φορολογική πολιτική του πρωθυπουργού ίσως ακούγεται ελκυστική, αλλά εγώ υποψιάζομαι ότι στόχος του είναι να κρατήσει κλειστό το στόμα κάποιας αθέμιτης σχέσης του. Ας το ερευνήσει ο τύπος!» (εδώ ο ομιλητής προσπαθεί να αποσπάσει την προσοχή από την φορολογία αναφερόμενος στο άσχετο ζήτημα κάποιας υποτιθέμενης ερωτικής σχέσης. Είναι αξιομνημόνευτο, ότι εάν εδώ το ζήτημα ήταν η δημόσια ηθική του πρωθυπουργού αντί για την πολιτική του, τότε το επιχείρημα θα ήταν έγκυρο)

# Παράβαλε 

Ενθύμημα
Υπεράσπιση Τσουμπάκα

# Εξωτερικοί σύνδεσμοι 

About.com: Fallacies of relevance
Nizkor Project: Red Herring
Fallacy Files: Red Herring
The Art of Controversy: Diversion (δίγλωσσο κείμενο με το πρωτότυπο γερμανικό και την αγγλική μετάφραση. Του Άρθουρ Σοπενάουερ
Η εξαπάτηση σε πολιτικό λόγο
