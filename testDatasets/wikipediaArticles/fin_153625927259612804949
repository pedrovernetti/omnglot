
## Ahostenjärvi

Ahostenjärvi on Pirkanmaalla Lempäälässä sijaitseva järvi, joka kuuluu Kokemäenjoen vesistössä Vanajaveden–Pyhäjärven alueen Moisionjoen valuma-alueeseen. Ahostenjärvi on osa Moisionjoen alaosan aluetta.

# Maantietoa 

Järvi on 850 metriä pitkä, 300 metriä leveä ja sen pinta-ala on 16 hehtaaria. Se sijaitsee Lempäälän Kuljussa Asemakylän ja Ahonperän välissä. Järveen laskee viisi metsäojaa, joista suurin tuo länsirantaan radan alitse Ahonperän ja Asemakylän länsipuolelta metsien kuivatusvesiä. Ojan valuma-alueella sijaitsee myös pieni Houkkalammi. Järven oma laskuoja lähtee järven eteläpäästä ja virtaa noin 1,8 kilometriä ennen yhtymistään Moisionjokeen. Järven rantaviivan pituus on 2,2 kilometriä. Kaakkoisrantaan laskee mäeltä jyrkkä rinne, mutta muissa ilmansuunnissa on rannat tasaisempia. Järven luoteispuolella on peltomaata ja maatila. Muut ilmansuunnat on rakennettu tiheästi asuntoja. Rautatie ohittaa järven länsirantaa hipoen ja vaikuttaa järven äänimaisemaan. Samoin tekee seututie 130, joka käy järven koillisrannan lähellä.

# Historiaa 

Vuoden 1954 peruskartassa järven ympäröiville pelloille on rakennettu asuntoja. Rautatien eteläpuolella niitä on itärantaa enemmän.

# Lähteet 

