
## Ari Väänänen

Ari Henrik Väänänen (s. 26. elokuuta 1947 Kymi) on entinen suomalainen pituushyppääjä.
Väänänen sijoittui Münchenin 1972 olympialaisten pituushypyssä 11:nneksi. Hän edusti Suomea kahdessa Euroopan cupissa sekä kymmenessä maaottelussa vuosina 1970–1975.
Seuratasolla Väänänen edusti Karhulan Urheilijoita ja Karhulan Työväen Urheilijoita. Hän voitti Suomen mestaruuden vuosina 1972, 1973 ja 1975. Hän voitti TUL:n mestaruuksia pituushypyn lisäksi 100 metrin juoksussa.
Väänäsen ennätys pituushypyssä on 792 cm ja 100 metrin juoksussa 10,3 s. Molemmat ennätykset hän teki Itä-Saksassa vuonna 1973.

# Lähteet 

Siukonen, Markku: Urheilukunniamme puolustajat – Suomen olympiaedustajat 1906–2000, s. 365. Jyväskylä: Graface, 2001. ISBN 951-98673-1-7. 
Ari Väänänen Tilastopajan tietokannassa (vaatii kirjautumisen, maksullinen palvelu)
