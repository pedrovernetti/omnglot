
## Kalapassi

Kalapassi on Pirkanmaan Kalatalouskeskus ry:n kalastuslupajärjestelmä. Kalastuslupia myydään internetin kautta sekä käteismyyntipisteissä. Internetin kautta tapahtuva luvanmyynti on laajentunut voimakkaasti. Verkon kautta on ostettavissa kalastus- ja ravustuslupia yli 50 lupa-alueelle ja erilaisia lupavaihtoehtoja on yli 200. Tampereen, Oulun, Lahden ja Vantaan kaupunkien kalastusluvat voi lunastaa Kalapassin kautta. Koitereen kalastusalue ja Joensuun kalastuskunta Pohjois-Karjalasta laajoine järvi- ja koskilupa-alueineen sekä Perhojoki ovat mukana Kalapassin verkkokaupassa. 
Verkkokauppaan on kehitetty uusi tuote ”Kalapassi+”, jossa lupa-alue voi ulkoistaa koko luvanmyynnin Kalapassin järjestelmään. Muun muassa Oulun ja Tampereen kaupungit ovat ulkoistaneet luvanmyynnin Kalapassi+:aan. Luvat myydään verkossa ja käteisenä. Lupa-alueen ei enää tarvitse käyttää kuittilomakkeita eikä pyydysmerkkejä. Näin lupa-alue säästää vuodessa satoja euroja. Pirkanmaan kalatalouskeskus hoitaa koko myynnin. Kaikki myynti kirjautuu samaan järjestelmään. Maksun jälkeen asiakkaalle tulostetaan tosite ja pyydysmerkit. Pyydysmerkkiin kirjautuu lupa-alueen nimi ja mistä luvasta on kyse sekä kalastajan nimi ja yhteystieto. Kalatalouskeskus raportoi luvanmyynnistä lupa-alueelle. Lupa-alue ja kalastuksen valvojat voivat seurata ajantasaisesti koko myyntiä omilla tunnuksilla. 
Luvan myyjänä on lupa-alue. Pirkanmaan Kalatalouskeskus ry.n roolina on ylläpitää ohjelmaa.
Kalapassi-nimi on rekisteröity tuotenimi, jota hallitsee Pirkanmaan Kalatalouskeskus ry. Nimi otettiin käyttöön vuonna 1991. Kalapassin lupia on myyty yli 20-vuotisen historian aikana kymmeniä tuhansia. 

# Aiheesta muualla 

Kalapassi
