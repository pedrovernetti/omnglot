
## Roberto Gerhard

Robert, myöh. Roberto Juan René Gerhard i Ottenwaelder (25. syyskuuta 1896 Valls, Katalonia, Espanja – 5. tammikuuta 1970 Cambridge, Yhdistynyt kuningaskunta) oli espanjalainen säveltäjä. Hän oli isänsä puolelta sveitsiläistä ja äitinsä puolelta elsassilaista sukua.
Gerhard syntyi Vallsissa, Kataloniassa, ja opiskeli pianonsoittoa Enrique Granadosin ja sävellystä Felipe Pedrellin johdolla. Hän oli myös Arnold Schönbergin ainoana espanjalaisena oppilaana Wienissä ja Berliinissä. Hän palasi Barcelonaan vuonna 1928.
Gerhard pakeni Espanjan sisällissodan puhjettua Ranskaan eikä koskaan palannut vakituisesti kotiseuduilleen. Hän asettui Cambridgeen, Englantiin. Hän kärsi 1950-luvulta alkaen sydänvaivoista. Hän kuoli Cambridgessa 1970. 
Gerhardilta valmistui neljä sinfoniaa. Viidennestä on säilynyt luonnoksia vuodelta 1969. Lisäksi tuotantoon kuuluu mm. näyttämö- ja kamarimusiikkia. 

# Kirjallisuutta 

Adkins, Monty – Russ, Michael (toim.): The Roberto Gerhard Companion. Farnham: Ashgate, 2013. ISBN 978-1-4094-4515-9.
