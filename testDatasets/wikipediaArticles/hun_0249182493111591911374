
## Agostino Gamba

Agostino Gamba (Torino, 1904. július 4.–Pozzuoli, 1988. szeptember 20. ) olasz labdarúgó, nemzetközi labdarúgó-játékvezető, sportvezető.

# Pályafutása 

# Labdarúgóként 

Labdarúgó pályafutását a Juventus FC fiataljai között kezdte. 1924–1926 között a Puteolana csapatkapitánya, 1926–1927 között a Casertana, 1927-ben a SSC Napoli, majd 1927–1928 között ismét a Casertana csatára.

# Nemzeti játékvezetés 

A játékvezetésből 1929-ben Nápolyban, az SSC Napoli csapat-játékvezetőjeként vizsgázott. Vizsgáját követően a Nápolyi Labdarúgó-szövetség által üzemeltetett, az akkori 
Terza Divisione labdarúgó bajnokságokban kezdte sportszolgálatát. Az Olasz labdarúgó-szövetség (FIGC) Játékvezető Bizottságának (JB) minősítésével 1937-ig a Serie B, majd 1937-től a Serie A játékvezetője. Küldési gyakorlat szerint rendszeres partbírói szolgálatot végzett. A nemzeti játékvezetéstől 1951-ben visszavonult. Serie A mérkőzéseinek száma: 79.

# Nemzetközi játékvezetés 

Az Olasz labdarúgó-szövetség (FIGC) Játékvezető Bizottsága (JB - AIA) terjesztette fel nemzetközi játékvezetőnek, a Nemzetközi Labdarúgó-szövetség (FIFA) 1946-tól tartotta nyilván bírói keretében. Több nemzetek közötti válogatott és klubmérkőzést vezetett, vagy működő társának partbíróként segített. Az olasz nemzetközi játékvezetők rangsorában, a világbajnokság-Európa-bajnokság sorrendjében többedmagával a 48. helyet foglalja el 1 találkozó szolgálatával. A nemzetközi játékvezetéstől 1951-ben búcsúzott. Válogatott mérkőzéseinek száma: 6.

# Labdarúgó-világbajnokság 

Az 1950-es labdarúgó-világbajnokságon a FIFA JB játékvezetőként alkalmazta. Selejtező mérkőzést az UEFA zónában vezetett.

# Olimpiai játékok 

Az 1948. évi nyári olimpiai játékok labdarúgó tornáját, ahol a FIFA JB bírói szolgálatra alkalmazta. A kor elvárása szerint az egyes számú partbíró játékvezetői sérülésnél átvette a mérkőzés vezetését. Partbíróként 3 mérkőzésre, 2. pozícióban kapott küldést.

# Sportvezetőként 

1944-ben Flegreo Labdarúgó Bizottságának (Comitato Calcio Flegreo) elnöke. 1945-1948 között az olasz Játékvezető Szövetség (AIA) elnöke. Az ötvenes években az Olasz Labdarúgó-szövetség alelnöke (FIGC). A Lega Nazionale IV Serie (4. Nemzeti Liga) igazgatója. Tagja a Nemzeti Játékvezetők Bizottságnak (CAN). 1962-ben a Puteolana egyesület elnöke. 1970-től az UEFA Végrehajtó Bizottságának tagja

# Szakmai sikerek 

1947-ben az olasz JB az Év Játékvezetője cím mellé a Dr. Giovanni Mauro alapítvány elismerő díjával jutalmazta.
1959-ben az Olasz Köztársaság lovagja sport érdemrendet.
1973-ban megkapta az Olasz Labdarúgó-szövetség legmagasabb elismerését, A sport érdemrendet.

# Források 

Agostino Gamba. World Referee. [2015. szeptember 25-i dátummal az eredetiből archiválva]. (Hozzáférés: 2015. november 9.)
Agostino Gamba. scoreshelf.com. [2015. szeptember 25-i dátummal az eredetiből archiválva]. (Hozzáférés: 2015. november 9.)
Agostino Gamba. eu-football.info. (Hozzáférés: 2015. november 9.)
Agostino Gamba. worldfootball.net. (Hozzáférés: 2015. november 9.)
Agostino Gamba. myjuve.it. (Hozzáférés: 2015. november 9.)
Agostino Gamba. homestead.com. (Hozzáférés: 2015. november 9.)
Agostino Gamba. wikipedia.org. (Hozzáférés: 2015. november 9.)
