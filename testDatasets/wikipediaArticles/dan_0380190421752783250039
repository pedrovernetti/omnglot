
## Peter Bøgh Kjærulff

Peter Bøgh Kjærulff (født Peter Bøgh, d. 24. september 1986) er en dansk tømrersvend, tidl. formand for 3F Ungdom. Han har siden henholdsvis april 2014 og april 2018 været faglig sekretær og formand for 3F Frederiksborg's Byggegruppe. 
Kjærulff har bl.a. sat bekæmpelsen af social dumping og erhvervsuddannelserne på dagsordenen som faglig sekretær. Han er tillige formand for træfagenes uddannelserne og medlem af bestyrelsen på Erhvervsskolen Nordsjælland.Peter stod i 2017 bag afsløringen af de gule fagforeningers metoder til at få folk til at blive kunder hos dem.Peter blev allerede som lærling aktiv i sin fagforening, og har bl.a. været formand for 3F Ungdom (2010-2012). To af Peters store mærkesager var; at få en mere politisk faglig ungdom og bekæmpe de fordomme, der husere om lærlingene i Danmark.Han er tillige socialdemokrat og har bl.a. været formand for DSU i Helsingør og København samt har siddet i ungdomspartiets forretningsudvalg (2010-2012).
Peter er i november 2017 indtrådt i bestyrelsen i Fonden Tømrermester Svend Aage Pedersens Mindelegat.

# Kilder 

