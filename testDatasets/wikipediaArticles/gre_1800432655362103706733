
## Napoleon: Total War

To Napoleon: Total War (συντομογραφία NTW) είναι βιντεοπαιχνίδι στρατηγικής ανεπτυγμένο από την The Creative Assembly και δημοσιευμένο από την Sega για PC. Το Napoleon κυκλοφόρησε στη Βόρειο Αμερική στις 23 Φεβρουαρίου του 2010, και στην Ευρώπη στις 26 Φεβρουαρίου του ίδιου έτους. Το παιχνίδι είναι το έκτο αυτόνομο μέλος της σειράς Total War. Το παιχνίδι διαδραματίζεται στην Ευρώπη, τη Βόρεια Αφρική, και την Μέση Ανατολή κατά τα τέλη του 18ου και στις αρχές του 19ου αιώνα. Οι παίκτες αναλαμβάνουν το ρόλο του Ναπολέοντος Α΄ Βοναπάρτη, ή ενός από τους μείζονες αντιπάλους του, σε έναν turn-based χάρτη εκστρατείας και συμμετέχουν στις επόμενες μάχες σε πραγματικό χρόνο. Όπως και ο προκάτοχός του, Empire: Total War, που περιλάμβανε μια ειδική ιστορία Ηνωμένων Πολιτειών, το Napoleon διαθέτει τρεις ειδικές εκστρατείες που ακολουθούν την καριέρα του στρατηγού.
Το Napoleon έλαβε γενικά ευνοϊκές κριτικές από τους κριτικούς βιντεοπαιχνιδιών. Κριτικές επαίνεσαν τα εντυπωσιακά γραφικά του παιχνιδιού, την πλοκή των εκστρατειών, και τα νέα χαρακτηριστικά του παιχνιδιού. Ορισμένοι σχολιαστές επέκριναν το αδύνατο AI του παιχνιδιού, τις υψηλές απαιτήσεις συστήματος, καθώς και το περιορισμένο πεδίο εφαρμογής του- ενώ άλλοι θεώρησαν το Napoleon υπερβολικά παρόμοιο με το Empire, τον άμεσο προκάτοχό του στη σειρά.
Μία εξ ολοκλήρου νέα εκστρατεία, Η Εκστρατεία της Χερσονήσου (Peninsular Campaign), κυκλοφόρησε στις 25 Ιουνίου του 2010 ως περιεχόμενο με δυνατότητα λήψης από το διαδίκτυο. Κυκλοφόρησε αργότερα σε φυσική μορφή ως μέρος του συλλογικού πακέτου Empire and Napoleon Total War - Game of the Year Edition στις 2 Οκτωβρίου του 2010.
Η έκδοση του παιχνιδιού για Mac OS X, συμπεριλαμβάνοντας την Εκστρατεία της Χερσονήσου και επιπλέον πακέτα μονάδων, ανακοινώθηκε από την Feral Interactive στις 28 Ιανουαρίου του 2013. Κυκλοφόρησε για τα Mac στις 3 Ιουλίου του 2013.Ο Γάλλος ηθοποιός Στεφάν Κορνικάρ έδωσε την φωνή του Ναπολέοντος Βοναπάρτη στις αρχικές αγγλικές, γερμανικές, γαλλικές, και ισπανικές εκδόσεις.

# Φατρίες 

Το Napoleon: Total War περιλαμβάνει περίπου τριάντα φατρίες σε όλο το παιχνίδι, αν και μόνον οι παρακάτω μπορούν να παιχθούν σε εκστρατείες είτε ενός παίκτη ή/και πολλαπλών παικτών, καθώς και σε προσαρμοσμένες μάχες:

Αυστρία - Εκστρατείες του Συνασπισμού και πολλαπλών παικτών (Ευρώπη και Ιταλία)
Μεγάλη Βρετανία - Εκστρατείες του Συνασπισμού, πολλαπλών παικτών, και επέκταση (Αίγυπτος, Ευρώπη, και Εκστρατεία της Χερσονήσου)
Γαλλία - Ιστορική λειτουργία, πολλαπλών παικτών, και επέκταση (Ιταλία, Αίγυπτος, Ευρώπη, και Εκστρατεία της Χερσονήσου)
Οθωμανική Αυτοκρατορία - πολλαπλών παικτών (Αίγυπτος και Ευρώπη μόνο)
Πρωσία - Εκστρατείες του Συνασπισμού και πολλαπλών παικτών (Ευρώπη μόνο)
Ρωσία - Εκστρατείες του Συνασπισμού και πολλαπλών παικτών (Ευρώπη μόνο)Βρετανοί επαναστάτες - Εκστρατείες του Συνασπισμού
Αυστριακοί επαναστάτες - Εκστρατείες του Συνασπισμού
Πρώσοι επαναστάτες - Εκστρατείες του Συνασπισμού
Ρώσοι επαναστάτες - Εκστρατείες του Συνασπισμού
Κατά την αρχική κυκλοφορία του Napoleon, οι ακόλουθες φατρίες μπορούσαν να παιχθούν μόνο σε προσαρμοσμένες μάχες, αλλά αργότερα έγιναν διαθέσιμες για χρήση σε λειτουργία εκστρατείας με την κυκλοφορία της Εκστρατείας της Χερσονήσου:

Πορτογαλία - πολλαπλών παικτών (Η Εκστρατεία της Χερσονήσου μόνο)
Ισπανία - επέκταση και πολλαπλών παικτών (Η Εκστρατεία της Χερσονήσου μόνο).Οι ακόλουθες φατρίες μπορούν να παιχθούν μόνο σε προσαρμοσμένες μάχες:

Δανία
Σουηδία
Ηνωμένες Κάτω Χώρες (μόνο σε χερσαίες μάχες)
Βαταβική Δημοκρατία (μόνο σε θαλάσσιες μάχες μάχες)Κάποιες από τις non playable φατρίες στο παιχνίδι είναι:

Βεδουίνοι
Βρετάνη
Καταλονία
Κουρλάνδη
Χανάτο της Κριμαίας
Δουκάτο του Ολδεμβούργου
Hesse-Kassel
Βασίλειο της Νεαπόλεως
Βασίλειο της Σαρδηνίας
Mecklenburg-Strelitz
Μαμελούκοι
Σαξονία
Βάδη-Βυρτεμβέργη
Βαυαρία
Βέλγιο
Ελλάδα
Ουγγαρία
Ιρλανδία
Ιταλία
Βασίλειο του Ανόβερου
Σαξονία
Βασίλειο της Βεστφαλίας
Βασίλειο της Ιταλίας
Νορβηγία
Παπικά Κράτη
Πολωνία
Ρουμανία
Σκωτία
Ελβετία

# Multiplayer 

Το παιχνίδι επίσης περιλαμβάνει τα ακόλουθα στοιχεία:

Multiplayer Campaign Mode
Multiplayer drop-in battles, όπου ο παίκτης μπορεί να αντιμετωπίσει αντιπάλους στις single player campaign μάχες
Steam achievements, μπόνους στο gameplay και ηχητική επικοινωνία.

# Παραπομπές 

