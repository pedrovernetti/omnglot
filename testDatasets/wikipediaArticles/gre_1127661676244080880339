
## Ούκκο

Στη Φινλανδική μυθολογία ο Ούκκο, (Στα Εσθονικά (UKU)), ήταν από τους σημαντικότερους θεούς, θεός του ουρανού, της συγκομιδής και των καιρικών φαινομένων. Η φινλανδική λέξη ukkonen, καταιγίδα, προέρχεται από το όνομά του. Αποκαλούνταν με πολλά ονόματα όπως isäinen (πατέρας), isoinen (μεγάλος). Ταυτίζεται με τον Οντίν της Σκανδιναβικής μυθολογίας έχοντας όμως τις ιδιότητες του Θορ. 
Όπλο του ήταν ένα σφυρί, το Ukonvasara, ή κατά άλλες εκδοχές ένα σπαθί ή ένα τσεκούρι, με το οποίο όταν το κτυπούσε δημιουργούσε τους κεραυνούς. Η ένωσή του με τη γυναίκα του Άκκα, (Akka), προκαλούσε καταιγίδες στη Γη. Σφοδρές καταιγίδες δημιουργούσε και όταν οδηγούσε το άρμα του μέσα από τα σύννεφα. 
Πέτρινα γλυπτά αναπαριστούν έναν κεραυνό σε σχήμα φιδιού, οχιάς, που είναι το σύμβολο του θεού Ούκκο.

# Παραπομπές 

