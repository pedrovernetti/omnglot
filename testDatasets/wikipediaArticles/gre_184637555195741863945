
## Γρηγόρης Παπαβασιλείου

Ο Γρηγόρης Παπαβασιλείου είναι παλιός ποδοσφαιριστής, γεννημένος στην Καστοριά στις 20 Σεπτεμβρίου 1955. Αγωνιζόταν στη θέση του μέσου.
Ξεκίνησε την καριέρα του από τον ερασιτεχνικό σύλλογο του Κέλετρου Καστοριάς και στη συνέχεια αγωνίστηκε ως επαγγελματίας στην Καστοριά. Το 1982 μεταγράφηκε στον Παναθηναϊκό όπου και αγωνίστηκε ως το 1984, ενώ συνέχισε την καριέρα του ως το 1990 στον ΟΦΗ όπου και έκλεισε την καριέρα του.
Από το 1992 βρίσκεται στην ποδοσφαιρική ακαδημία του Χουάν Ραμόν Ρότσα Rocha Club, ενώ είχε υπό την καθοδήγησή του την Ακαδημία την περίοδο 1993 - 1996, όταν ο Ρότσα ήταν προπονητής στον Παναθηναϊκό.
Ο Γρηγόρης Παπαβασιλείου είναι απόφοιτος της Ανωτάτης Βιομηχανικής Σχολής Θεσσαλονίκης.

# Διεθνής 

Αγωνίστηκε μία φορά στην Εθνική Ελλάδας ως ποδοσφαιριστής της Καστοριάς, σε φιλικό αγώνα με αντίπαλο την Τσεχοσλοβακία (ήττα 2-1 εκτός έδρας) στις 24 Μαρτίου 1982. Επίσης, έπαιξε στην Εθνική Ολυμπιακή ομάδα το 1983.

# Τίτλοι 

Κέρδισε συνολικά τέσσερις τίτλους, και με τις 3 ομάδες στις οποίες αγωνίστηκε:

Κύπελλο Ελλάδας 1980 με την Καστοριά
Πρωτάθλημα Ελλάδας 1984 με τον Παναθηναϊκό
Κύπελλο Ελλάδας 1984 με τον Παναθηναϊκό
Κύπελλο Ελλάδας 1987 με τον ΟΦΗ
