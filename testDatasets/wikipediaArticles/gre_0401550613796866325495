
## Άγιος Κωνσταντίνος Συμπολιτείας Αχαΐας

Για οικισμούς με ίδιο όνομα στην Αχαΐα, δείτε: Άγιος Κωνσταντίνος ΑχαΐαςΟ Άγιος Κωνσταντίνος είναι ένα χωριό 300 περίπου κατοίκων στην άκρη της κοιλάδας του ποταμού Μεγανίτη. Το χωριό βρίσκεται σε απόσταση 1,5 χμ από την θάλασσα και σε υψόμετρο 68 μέτρων από την επιφάνεια της θάλασσας. 

# Γεωγραφία 

Ο Άγιος Κωνσταντίνος βρίσκεται στον λόφο "Πεντασκούφι" στην δυτική πλευρά της κοιλάδας του ποταμού Μεγανίτη. Βόρεια βρίσκεται το χωριό "Ροδοδάφνη" και η παραλία "Άβυθου" καθώς και ο Κορινθιακός κόλπος. Ανατολικά σε απόσταση 5 λεπτών με αυτοκίνητο βρίσκεται η πόλη του Αιγίου ενώ σε απόσταση 3 λεπτών με αυτοκίνητο βρίσκεται η ΕΛΛΗΝΙΚΗ ΒΙΟΜΗΧΑΝΙΑ ΟΠΛΩΝ ΑΙΓΙΟΥ και στα νότια στη συνέχεια της κοιλάδας του Μεγανίτη σε απόσταση 1 χιλιομέτρου βρίσκεται ένα μικρότερο χωριό, το Δημητρόπουλο.

# Κλίμα 

Ο Άγιος Κωνσταντίνος έχει σχετικά ήπιο κλίμα με ξηρές καλοκαιρινές ημέρες και δροσερές νύχτες, βροχερούς χειμώνες αλλά σπανίως πάγοι και χιόνι.

# Ετυμολογία 

Το χωριό πήρε το όνομά του από το Αυτοκράτορα του βυζαντίου Κωνσταντίνο Α' ο οποίος έζησε τον 3ο - 4ο αιώνα και ίδρυσε την Κωνσταντινούπολη.

# Ιστορία 

Το χωριό αρχικά ήταν χωρισμένο στα δύο, στα Αγριδαίικα και τα Μεσουριώτικα. Οι κάτοικοι των Αγριδαίικων, τα οποία βρίσκονται στα δεξιά μας όπως μπάινουμε στο χωριό, κατάγονται, οι περισσότεροι, από το Αγρίδι Ακράτας. Οι κάτοικοι των Μεσουργιώτικων κατάγονται, κυρίως, από το Μεσορούγι Ακράτας. Αργότερα τα δύο χωριά τα οποία ήταν πολύ κοντά, σχεδόν ενωμένα, ενώθηκαν και το νέο χωριό ονομάστηκε Άγιος Κωνσταντίνος.

# Διοικητική εξέλιξη 

Με το ΦΕΚ 256Α - 28/08/1912 γίνεται σύσταση της Κοινότητας Αγριδεϊκων Ν. Αχαΐας και Ήλιδος με έδρα τον οικισμό Αγριδέϊκα.
Με το ΦΕΚ 28Α - 08/02/1916 ο οικισμός Μεσορουγιώτικα αποσπάται από την Κοινότητα Μουρλά και προσαρτάται στην Κοινότητα Αγριδεϊκων
Με το ΦΕΚ 115Α - 16/04/1930 η Κοινότητα Αγριδεϊκων υπάγεται στο Νομό Αχαΐας
Με το ΦΕΚ 271Α - 03/09/1940 η Κοινότητα Αγριδέϊκα μετονομάζεται σε Κοινότητα Αγίου Κωνσταντίνου και ο οικισμός Αγριδέϊκα της Κοινότητας μετονομάζεται σε Άγιος Κωνσταντίνος και ο οικισμός Μεσορουγιώτικα της Κοινότητας μετονομάζεται σε Αγία Ελένη.
Με το ΦΕΚ - 19/03/1961 ο οικισμός Αγία Ελένη καταργείται
Με το ΦΕΚ 244Α - 04/12/1997 η Κοινότητα καταργείται και συνενώνεται με το Δήμο Συμπολιτείας

# Έδαφος και αγρότες 

Το χωριό είναι χτισμένο στους πρόποδες ενός λόφου και το έδαφος είναι ανώμαλο, όμως στην κοιλάδα του ποταμού που βρίσκεται από κάτω και το έδαφος είναι επίπεδο και εύφορο υπάρχουν καλλιέργειες ελιών, πορτοκαλιών και λεμονιών. Καλλιέργειες βρίσκονται και στον λόφο που βρίσκεται πάνω από το χωριό. Οι περισσότεροι κάτοικοι του χωριού ασχολούνται με την αγροτική ζωή, κυρίως με ελιές και οπορωφόρα δέντρα καθώς και με σταφίδες και αμπέλια τα οποία βρίσκονται κυρίως στην πίσω μεριά του λόφου "Πεντασκούφι" στην περιοχή "Μπαρτοσπηλιά"

# Υποδομές 

Το χωρίο έχει μία μεγάλη πλατεία στο κέντρο καθώς και επτά εκκλησίες. Η κύρια εκκλησία του είναι ο Ιερός Ναός Αγίου Κωνσταντίνου & Ελένης. Η θερινή εκκλησία είναι ο Άγιος Νεκτάριος ο οποίος βρίσκεται κάτω από τον Ιερό Ναό Αγίου Κωνσταντίνου & Ελένης. Άλλες μικρότερες εκκλησίες είναι ο Άγιος Νικόλαος, ο Άγιος Αθανάσιος, οι Αγίοι Θεοδώροι, ο Άγιος Δημήτριος (στο νεκτροταφείο του χωριού) και η Αγία Παρασκευή. Το χωριό διαθέτει επίσης Δημοτικό σχολείο το οποίο μοιράζεται με το Δ.Δ. Ροδοδάφνης και γήπεδο μπάσκετ με παιδική χαρά στο ψηλότερο σημείο του χωριού, στα Αλώνια. Στο διπλανό χωριό σε απόσταση 800 μέτρων από τον Άγιο Κωνσταντίνο βρίσκεται γήπεδο ποδοσφαίρου που παραμένει σε καλή κατάσταση, καθώς και πίστες Moto-Cross. Ο Άγιος Κωνσταντίνος διαθέτει και κοινοτικό κατάστημα που περιέχει βιβλιοθήκη, ιατρείο με αγροτικό ιατρό και εκλογικό κέντρο.

# Ύδρευση-Άρδρευση 

Το χωριό παίρνει νερό από μία δεξαμενή στην κορυφή του λόφου "Πεντασκούφι". Από την δεξαμενή αυτή το νερό χρησιμοποιείται για την άρδρευση καλλιεργειών και για πόσιμο νερό. Πολλά χωράφια παρακείμενα στο ποτάμι ποτίζονται από αυτό.

# Πρόσβαση 

Ο Άγιος Κωνσταντίνος είναι ευκόλα προσβάσιμος. Με αυτοκίνητο από Αίγιο σε 5 λεπτά από Παλαιά Εθνική Οδό Αθηνών-Πατρών και στροφή στον επαρχιακό δρόμο προς Άγιο Κωνσταντίνο. Με λεωφορείο από Αίγιο με κατεύθυνση Δημητρόπουλο ή Λάκκα. Ο Άγιος Κωνσταντίνος είναι στραυροδρόμι στους δρόμους προς Δημητρόπουλο και Λάκκα, Γρηγόρι, Βερίνο (όπου βρίσκεται η Ιερά Μονή του Ιωάννου του Θεολόγου οι οποίοι συναντόνται στην κεντρική πλατεία του χωριού.

# Παραπομπές 

# Πηγές 

Αποτελέσματα της Απογραφής Πληθυσμού-Κατοικιών 2011 που αφορούν στο Μόνιμο Πληθυσμό της Χώρας, Εφημερίδα της Κυβερνήσεως της Ελληνικής Δημοκρατίας, τχ. 2ο, φ. 3465 (28 Δεκεμβρίου 2012).

# Βιβλιογραφία 

Θεόδωρος Η. Λουλούδης, Αχαΐα. Οικισμοί, οικιστές, αυτοδιοίκηση, Νομαρχιακή Επιχείρηση Πολιτιστικής Ανάπτυξης Ν.Α. Αχαΐας, Πάτρα 2010.

# Εξωτερικοί σύνδεσμοι 

Δημοτική Ενότητα Συμπολιτείας. sympoliteia.gr
