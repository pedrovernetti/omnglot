
## Μπολτγουντίτης

Ο μπολντγουντίτης (αγγλ. boldwoodite) είναι ένυδρο πυριτικό ορυκτό του καλίου και του Ουρανίου. Το όνομά του το οφείλει στον Μπέρτραμ Μπόλτγουντ (Bertram Borden Boltwood, 1870-1927), ραδιοχημικό στο Πανεπιστήμιο του Γιέιλ των ΗΠΑ.

# Εμφάνιση, παραγενέσεις 

Είναι ορυκτό που σχηματίζεται από την οξείδωση και την αλλοίωση των πρωτογενών ουρανιούχων μεταλλευμάτων, κυρίως του ουρανινίτη. Απαντάται στις εξωτερικές κυρίως ζώνες εξαλλοίωσης γεμίζοντας ρωγμώσεις σχετικά μακριά από τον πρωτογενή ουρανινίτη. Εμφανίζεται, επίσης, σε πηγματιτικές - ψαμμιτικές ουρανιούχες αποθέσεις στο οροπέδιο του Κολοράντο.
Ορυκτά με τα οποία συνδέεται, πλην του ουρανινίτη, είναι ο μπεκερελίτης, ο φουρμαριερίτης, ο φωσφοουρανυλίτης, η γύψος και ο φθορίτης.
Εκτός από το Κολοράντο ανευρίσκεται επίσης στις Πολιτείες Νεβάδα, Γιούτα, Καλιφόρνια και Πενσιλβάνια των ΗΠΑ, στη Σκωτία, στη Ρουάντα, στην περιοχή Λα Ριόχα της Αργεντινής, στην Ιαπωνία και στη Νότια Αυστραλία. Αναφέρονται, επίσης, μικρές εμφανίσεις του και σε άλλες περιοχές του πλανήτη.
Δεν ανευρίσκεται στην Ελλάδα.

# Πηγές 

Mindat
Handbook of mineralogy
Webmineral

# Σημειώσεις 

# Δείτε επίσης 

Κατάλογος ορυκτών
