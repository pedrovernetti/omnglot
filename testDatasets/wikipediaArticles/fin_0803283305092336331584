
## Caslon

Caslon on serif-kirjasintyyppi, joka luetaan siirtymäkauden antiikvojen joukkoon. Caslon sopii parhaiten erilaisten julkaisujen leipätekstiin.Nykyisin käytössä olevat Caslon-kirjasintyypit perustuvat William Caslonin 1700-luvun alussa leikkaamiin kirjakkeisiin, jotka puolestaan pohjautuivat 1600-luvun alankomaalaisiin antiikvoihin. Caslonin kirjasintyyppit olivat laajalti käytössä Englannissa 1700-luvulla, ja ne levisivät sieltä ympäri Euroopan sekä myös Amerikan siirtokuntiin. Benjamin Franklin käytti kirjapainossaan lähes yksinomaan Caslonia. Yhdysvaltain itsenäisyysjulistus ja perustuslaki on ladottu Caslonilla.Monet fonttivalmistajat, kuten Adobe, Berthold, Bitstream, Elsner+Flake, ITC, Linotype ja URW, ovat tehneet Caslonista omat versionsa. Carol Twomblyn suunnittelemassa Adoben OpenType -versiossa on mukana runsaasti erikoismerkkejä ja ligatuureja.

# Katso myös 

Caslon Antique

# Lähteet 

