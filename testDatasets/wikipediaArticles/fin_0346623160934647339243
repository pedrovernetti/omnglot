
## Aimee Watson

Aimee Watson (s. 28. heinäkuuta 1987 Sydney) on australialainen maastohiihtäjä.Watson kilpaili junioreiden MM-kilpailuissa Strynissä 2004 sijoittuen 5 kilometrin vapaan hiihtotavan kilpailussa 73:nneksi. Tarvisiossa 2007 hän sijoittui samalla matkalla 72:nneksi ja 10 kilometrin yhdistelmäkilpailussa 68:nneksi. Vuoden 2008 alle 23-vuotiaiden MM-kilpailuissa Val Venostassa hän oli parhaimmillaan 24:s 15 kilometrin vapaan hiihtotavan yhteislähtökilpailussa. Vuotta myöhemmin Praz de Lys Sommandissa hän oli parhaimmillaan 28:s vapaan hiihtotavan 10 kilometrin kilpailussa. Hinterzartenissa 2010 hän oli 29:s sekä 15 kilometrin yhdistelmäkilpailussa että perinteisen 10 kilometrillä. Hiihdon MM-kilpailuissa hän kilpaili ensimmäisen kerran Liberecissä 2009 sijoittuen 30 kilometrin vapaan hiihtotavan yhteislähtökilpailussa 52:nneksi, 15 kilometrin yhdistelmäkilpailussa 59:nneksi ja 10 kilometrin perinteisen hiihtotavan kilpailussa 64:nneksi. Val di Fiemmessä 2013 hän oli 15 kilometrin yhdistelmäkilpailussa 65:s ja 10 kilometrin vapaan hiihtotavan kilpailussa 79:s. Falunissa 2015 hän oli Australian viestijoukkueen mukana 14:s, 15 kilometrin yhdistelmäkilpailussa 53:s ja 10 kilometrin vapaan hiihtotavan kilpailussa 54:s. Sotšin olympialaisissa 2014 hän oli 30 kilometrin vapaan hiihtotavan yhteislähtökilpailussa 54:s ja 10 kilometrin perinteisen hiihtotavan kilpailussa 63:s.Watson kilpaili maastohiihdon maailmancupissa ensimmäisen kerran Liberecissä helmikuussa 2008. Ensimmäiset maailmancupin pisteensä hän saavutti Pyeongchangissa helmikuussa 2017 sijoituttuaan 15 kilometrin yhdistelmäkilpailussa 27:nneksi.Hänen nuorempi veljensä Callum Watson on myös maastohiihtäjä.

# Lähteet 

