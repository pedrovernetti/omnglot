
## Philip Bailey

Philip Irvin Bailey (s. 1951) on yhdysvaltalainen R&B-laulaja ja perkussionisti. Hänet tunnetaan erityisesti Earth, Wind & Fire -yhtyeen laulajana. Bailey liittyi Earth, Wind & Fireen vuonna 1973 ja lauloi yhtyeessä 1980-luvun alkuun asti. Hänen neljän oktaavin äänialansa toi tärkeän lisän Maurice Whiten tenoriäänelle ja oli tärkeä osa yhtyeen suosiota. Earth, Wind & Fire voitti kuusi Grammy-palkintoa ja neljä American Music Awardia ja saavutti yli 50 kulta- ja platinalevyä.Vuonna 1983 Bailey aloitti soolouran. Hänen ensimmäinen hittinsä sooloartistina oli Phil Collinsin kanssa duettona laulettu ”Easy Lover” vuoden 1984 albumilta Chinese Wall. Vuonna 1987 Earth, Wind & Fire koottiin uudelleen yhteen. He nauhoittivat albumit Touch the World (1987), Heritage (1990) ja Millennium (1993) ja konsertoivat 1990-luvulla runsaasti.Vuonna 1999 Bailey nauhoitti albumin Dreams, jolla esiintyi monia modernin jazzin kärkinimiä.

# Diskografia 

Continuation (1983)
Chinese Wall (1984)
The Wonders of His Love (1985)
Triumph (1986)
Family Affair (1989)
Inside Out (1990)
Philip Bailey (1994)
Dreams (1999)
Soul on Jazz (2002)
Life and Love (2002)

# Lähteet 

