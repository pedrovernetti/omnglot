
## Γεώργιος Κουρμούλης

Ο Γεώργιος Ι. Κουρμούλης (1907 - 24 Μαΐου 1977) ήταν Έλληνας λεξικογράφος, καθηγητής γλωσσολογίας και υπηρεσιακός υπουργός.

# Σταδιοδρομία 

Γεννήθηκε στα Σελλιά Ρεθύμνου το 1907. Απόφοιτος του Γυμνασίου Ρεθύμνης, σπούδασε Φιλολογία στη Φιλοσοφική Σχολή, αναγορεύτηκε διδάκτορας το 1937 και το 1949 εξελέγη τακτικός καθηγητής Γλωσσολογίας στο Πανεπιστήμιο των Αθηνών. Έκανε μετεκπαίδευση στην συγκριτική και ιστορική γλωσσολογία.Υπηρέτησε για μικρό χρονικό διάστημα στην επίσης υπηρεσιακή κυβέρνηση του Ιωάννη Παρασκευόπουλου από τις 30 Δεκεμβρίου 1963 ως τις 18 Φεβρουαρίου 1964.
Μεταξύ άλλων έργων, συνέγραψε το "Αντίστροφον λεξικόν της νέας ελληνικής", το οποίο εκδόθηκε το 1967.

Πέθανε το 1977 στην Αθήνα.

# Παραπομπές 

