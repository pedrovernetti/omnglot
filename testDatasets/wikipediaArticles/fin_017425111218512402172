
## Peter Minuit

Peter Minuit (myös Minnewit; noin 1580 – kesäkuussa 1638) oli hollantilainen merimies ja siirtokunnan kuvernööri. Legendan mukaan 1626 hän osti Manhattanin Canarsee-intiaaneilta noin 24 dollarin arvoisilla helyillä ja perusti paikalle Uuden Amsterdamin eli nykyisen New Yorkin kaupungin. Todellisuudessa Canarsee-intiaanit olivat Brooklynista, ja Manhattania hallitsivat Wappinger-intiaanit. Viimeksi mainitut eivät olleet tyytyväisiä ohi heidän käsiensä tehtyyn vaihtokauppaan ja taistelivat myöhemmin alankomaalaisia vastaan Kuvernööri Kieftin sodassa.
Myöhemmin Minuit siirtyi Ruotsin palvelukseen ja ryhtyi ruotsalaisten siirtolaisten kahden aluksen päälliköksi. Siirtolaiset perustivat Delawarejoen rannalle Uusi Ruotsi -nimisen yhdyskunnan. Hän katosi pyörremyrskyssä ollessaan kauppamatkalla Länsi-Intiassa.

# Lähteet 

Britannica.com

# Viitteet 

</html:embed></html:embed>
