
## Benedictus III

Benedictus III oli paavina heinäkuusta 855 huhtikuun 17. päivään 858. Ennen paaviksi valitsemista Benedictuksella oli oppineen ja hurskaan miehen maine. Hänet valittiin, kun papiston ja kansan alkuperäinen suosikki Hadrianus oli kieltäytynyt. Joukko tärkeitä ihmisiä suosi toista ehdokasta, Anastasiusta, josta tuli vastapaavi.
Benedictus sekaantui frankkien kuningas Lothar I:n poikien väliseen kiistaan, oli muutenkin aktiivinen kansainvälisessä valtapolitiikassa ja otti vankan aseman suhteissa Konstantinopoliin.
Jos legenda Paavi Johannasta on totta, Benedictuksen tosiasiallinen valtakausi jäi muutamiin kuukausiin.

# Lähteet 

Jussi Hanska: Kristuksen sijaiset maan päällä? Paaviuden historiaa apostoli Paavalista Johannes Paavali toiseen. Helsinki: Suomalaisen Kirjallisuuden Seura, 2005. ISBN 951-746-719-2. 

# Viitteet 

