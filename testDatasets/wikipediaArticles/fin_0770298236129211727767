
## Jukka Ohtonen

Jukka Ohtonen (s. 27. huhtikuuta 1962) on suomalainen jääpalloilija. Hän päätti uransa keväällä 2011 HT Bandyn pelaajavalmentajana. 
Jukka Ohtonen oli voittamassa Suomen poikien vuoden 1979 maailmanmestaruuden. Jääpallon SM-sarjassa hän aloitti kaudella 1980–1981 kotipaikkakuntansa Tornion ToPV:n joukkueessa. Kun ToPV putosi mestaruussarjasta, hän siirtyi Ouluun OLS:n joukkueeseen, ja voitti siellä kolme Suomen mestaruutta seuraavina kausina.
Ruotsin Kalixiin Ohtonen muutti työn vuoksi jatkaen pelaamistaan IFK Kalixin joukkueessa. Kahden Kalix-kauden jälkeen suuntana oli Kungälv, jossa hän pelasi Ruotsin korkeinta sarjaa eli silloista jääpallon Allsvenskania seitsemän kautta. Ohtonen oli IFK Kungälvin ykköspelaaja ja keskikentän pelinjohtaja.
Kungälvin jälkeen hän palasi Kalix Bandyyn, jota hän edusti seuraavat kuusi kautta. Sen jälkeen hän siirtyi syksystä 1999 alkaen Tornion Palloveikkojen riveihin. ToPV-kautta kesti yhdeksän vuotta kevääseen 2008. Tämä ajanjakso oli ToPV-jääpalloilun huippuvuosia, joina seura saavutti kaikkiaan kuusi Suomen mestaruutta ja kolme hopeaa. Jukka Ohtosen rooli tässä menestysjoukkueessa oli aivan ratkaiseva keskikentän pelinrakentajana. Pelaamisen lisäksi hän toimi myös valmennustehtävissä. Siirtyessään kevään 2008 jälkeen HT Bandyn riveihin Ohtonen oli pelannut Suomessa 13 kautta ja tehnyt kaikkiaan 197 maalia.
Kesän 2008 aikana Tornio–Haaparanta-alueella päätettiin panostaa Ruotsin Allsvenskaniin nousseesseen yhteisjoukkueeseen HaaparantaTornio Bandy. Jukka Ohtonen toimi pelaajavalmentajana HT Bandyssä kolme kautta, kunnes keväällä 2011 ilmoitti lopettavansa jääpallouransa.Suomen jääpallomaajoukkueessa Ohtonen pelasi 139 A-, 5 nuorten ja 5 poikien maaottelua ottelua. Ensimmäisen kerran hän pelasi A-maajoukkueessa kaudella 1980–1981 17-vuotiaana. Ohtonen päätti maajoukkueuransa vuoden 2001 MM-pronssiin. Kaikkiaan hän pelasi vuosina 1983–2001 10 MM-kisat ja niissä 57 MM-ottelua.

# Saavutukset 

Seurajoukkueissa

9 Suomen mestaruutta vuosina 1982, 1983 ja 1984 OLS:n riveissä sekä 2000, 2002, 2004, 2005, 2006 ja 2007 ToPV:n riveissä,
3 Suomen mestaruushopeaa: 2001, 2003 ja 2008 ToPV:n riveissä.Maajoukkueessa

3 maailmanmestaruushopeaa vuonna 1987, 1989 ja 1999,
6 maailmanmestaruuspronssia vuosina 1983, 1985, 1991, 1995 ja 1997.Henkilökohtaisesti

2 kertaa vuoden jääpalloilija: 1994 ja 2000,
13 kautta Suomen jääpallon pääsarjassa ja 15 kautta Ruotsin jääpallon pääsarjassa,
Vuoden jääpallovalmentaja: 2010 HT Bandyn riveissä.

# Muuta 

Jukka Ohtonen oli myös lahjakas jalkapalloilija. Siirryttyään IFK Kungälviin vuonna 1986 hänelle tarjottiin sopimusta IFK Göteborgin jalkapallojoukkueeseen. Mikäli hän olisi sen hyväksynyt, IFK Kungälvin jääpallosopimus olisi pitänyt purkaa. Jalkapallosta tuli tässä vaiheessa kakkoslaji, ja Ohtonen pelasi 1. divisioonan GAIS:ssa tässä vaiheessa jääpallon ollessa ykköslaji.

# Lähteet 

Internet Bandy Database: Jukka Ohtonen
Suomen Jääpalloliitto – Maaottelupelaajat kautta aikojen
Suomen Jääpalloliitto – Maaottelumaalit kautta aikojen
Suomen Jääpalloliitto - Pistepörssi kautta aikojen
Pekka Anttinen: ”Oulun jääpallohistorian merkittävimmät pelaajat”, Vuosisata oululaista jääpalloa. Botnia-69 ry, 2006. ISBN 952-92-0998-3. 

# Viitteet 

