
## Εθνική Φιλιππίνων (καλαθοσφαίριση ανδρών)

Η εθνική ομάδα καλαθοσφαίρισης ανδρών των Φιλιππίνων είναι το αντιπροσωπευτικό συγκρότημα των Φιλιππίνων στις διεθνείς διοργανώσεις καλαθοσφαίρισης ανδρών και τελεί υπό τον έλεγχο της Ομοσπονδίας Καλαθοσφαίρισης Φιλιππίνων (SBP).
Η ομάδα κέρδισε το χάλκινο μετάλλιο στο Παγκόσμιο Πρωτάθλημα του 1954, γεγονός που αποτέλεσε τη μεγαλύτερη διάκριση εθνικής ομάδας καλαθοσφαίρισης ανδρών εκτός Ευρώπης και Αμερικής. Επίσης, η ομάδα τερμάτησε στην πέμπτη θέση στους Ολυμπιακούς Αγώνες του 1936, που αποτέλεσε επίσης τη μεγαλύτερη επιτυχία για εθνική ομάδα εκτός Αμερικής, Ευρώπης και Ωκεανίας.
Εκτός από το χάλκινο μετάλλιο στο Παγκόσμιο Πρωτάθλημα και την πέμπτη θέση στους Ολυμπιακούς Αγώνες, οι Φιλιππίνες έχουν κατακτήσει πέντε Πρωταθλήματα Ασίας, τέσσερα χρυσά μετάλλια Ασιατικών Αγώνων, επτά Πρωταθλήματα Νοτιοανατολικής Ασίας (SEABA), όλα τα χρυσά μετάλλια στους Αγώνες Νοτιοανατολικής Ασίας πλην ενός το 1989, ενώ έχει τους περισσότερους τίτλους στο πρωτάθλημα ανδρών της Ομοσπονδίας Καλαθοσφαίρισης Νοτιοανατολικής Ασίας. Θεωρείται η ισχυρότερη ομάδα στη Νοτιοανατολική Ασία και μία από τις κορυφαίες ομάδες καλαθοσφαίρισης της Ασίας. Η ομάδα έχει επίσης συμμετάσχει σε πέντε Παγκόσμια Κύπελλα και επτά Ολυμπιακά Τουρνουά Καλαθοσφαίρισης.
Οι μικτές ομάδες Gilas Pilipinas και Gilas Cadets, οι οποίες τελούν υπό τη δικαιοδοσία της Ομοσπονδίας Καλαθοσφαίρισης Φιλιππίνων, αντιπροσωπεύουν την τρέχουσα εθνική ομάδα των ανδρών.

# Ιστορία 

Οι Φιλιππίνες έλαβαν μερος για πρώτη φορά σε διεθνή διοργάνωση, μετέχοντας στους Αγώνες Πρωταθλήματος Άπω Ανατολής το 1913. Οι Φιλιππίνες νίκησαν την Κίνα στο πρώτο τους διεθνές παιχνίδι στην Ασία.

# Στατιστικά 

Για το 2015, η εθνική ομάδα καλαθοσφαίρισης ανδρών των Φιλιππίνων βρισκόταν στη 28η θέση της Παγκόσμιας Κατάταξης της FIBA.

# Παραπομπές 

# Εξωτερικοί σύνδεσμοι 

Επίσημος ιστότοπος
