
## Ουίλιαμ Δαρβίνος Φοξ

Ο αιδεσιμώτατος Ουίλιαμ Δαρβίνος Φοξ (23 Μαΐου 1805 - 8 Απριλίου 1880) ήταν Άγγλος κληρικός, φυσιοδίφης, παλαιοντολόγος και δεύτερος εξάδελφος του Κάρολου Δαρβίνου.
Ο Φοξ γεννήθηκε το 1805 και υπήρξε φυσιοδίφης και εντομολόγος, ενδιαφερόταν ιδιαίτερα στη συλλογή σκαθαριών. Στο Κέιμπριτζ, ο Δαρβίνος και ο Φοξ και έγιναν φίλοι, και ο Φοξ δίδαξε στο νεότερό του εξάδελφο φυσική ιστορία. Ο Δαρβίνος, μάλιστα, αναφέρεται σε αυτόν στην αυτοβιογραφία του: 
Ο εξάδελφός μου Φοξ με εισήγαγε στην εντομολογία, ένας έξυπνος και πολύ ευχάριστος άνθρωπος, μέλος στο Corpus Christi, με τον οποίο ήρθα πολύ κοντά.
Σε όλη τη ζωή του, ο Φοξ κράτησε τακτική επαφή με τον Δαρβίνο, και πολλές από τις επιστολές που αντάλλαζαν περιείχαν παρατηρήσεις σχετικά με το έργο του Δαρβίνου, καθώς και οικογενειακά θέματα.
