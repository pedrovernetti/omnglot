
## Nissan Primera

Το Nissan Primera ήταν ένα μεσαίο αυτοκίνητο της κατηγορίας D, που παρήχθη από την ιαπωνική αυτοκινητοβιομηχανία Nissan, από τον Ιούνιο του 1990 έως τον Μάρτιο του 2007, σε τρεις γενιές. Η πρώτη γενιά του μοντέλου, αντικατέστησε το Nissan Bluebird στην κατηγορία των μεσαίων οικογενειακών αυτοκινήτων. Τον Ιούνιο του 1996 μπήκε στην παραγωγή η δεύτερη γενιά του μοντέλου, ενώ τον Απρίλιο του 2002 ξεκίνησε η παραγωγή της τρίτης γενιάς του Primera, που τελικώς καταργήθηκε το 2007, λόγω πτώσης των πωλήσεων. Μάλιστα στην Ευρώπη δεν υπήρξε ποτέ διάδοχος, ως αποτέλεσμα της μεγάλης εμπορικής απήχησης του crossover SUV Nissan Qashqai.
Ενώ στην Ευρώπη και στην Ιαπωνία διατέθηκε ως Nissan Primera, ειδικότερα στις Ηνωμένες Πολιτείες, το Primera κυκλοφόρησε από την Infiniti, την πολυτελή θυγατρική της Nissan, και με την ονομασία Infiniti G20, το οποίο ήταν τότε το εισαγωγικό σεντάν της Infiniti.

# Βιβλιογραφία 

Joachim Kuch: Nissan seit 1933. Motorbuch, Stuttgart 2005, ISBN 3-613-02491-8.
Automobil Revue, Katalog 1999 & 2000.

# Εξωτερικοί σύνδεσμοι 

Modellhistorie Primera P11
The Nissan Primera Owners Club
