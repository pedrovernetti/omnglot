
## Exitus

Exitus ry on vuonna 1993 perustettu aatteellinen, poliittisesti ja uskonnollisesti sitoutumaton yhdistys, jonka päätavoitteena on saada Suomeen aktiivisen eutanasian salliva laki. 
Lisäksi yhdistyksen tarkoituksena on herättää ja syventää keskustelua kuolemasta sekä parantumattomasti sairaiden oikeudesta arvokkaaseen kuolemaan, edistää laissa säädettyjen potilaan oikeuksien toteutumista terveydenhuollossa, sekä tukea kaikkia terveydenhuollon pyrkimyksiä järjestää Suomeen kattava pitkäaikais- ja terminaalipotilaiden hoito.
Exitus ry järjestää muun muassa eutanasiaa ja hoitotahtoa koskevia avoimia esitelmä- ja keskustelutilaisuuksia. Lisäksi yhdistys antaa tietoa ja tukea yksittäisille potilaille ja heidän omaisilleen eutanasiaan liittyvissä kysymyksissä.
Järjestön puheenjohtajana on ollut vuodesta 2016 lähtien sairaanhoitaja Kari Viholainen. Terhokodin entinen ylilääkäri Juha Hänninen nimettiin yhdistyksen hallitukseen lääketieteelliseksi asiantuntijaksi huhtikuussa 2019. Exitus ry julkaisi KUOLINAPUTAHDON lokakuussa 2019.Eutanasia-kansalaisaloitteen käsittelyn yhteydessä keväällä 2018 eduskunta edellytti asiantuntijatyöryhmän perustamista selvittämään saattohoidon / palliatiivisen hoidon tilaa sekä kuolinapu/ eutanasialainsäädäntöä. Työryhmä työskentelee kesään 2021 saakka ja antaa silloin lausunnon ja mahdollisia esityksiä lainsäädännön muutoksiksi. 

# Lähteet 

# Aiheesta muualla 

Järjestön sivusto
Jo kymmenettuhannet eurooppalaiset ovat kuolleet eutanasiassa; Yle 17.3.2015
Ylen Elävä arkisto: Hyväkin kuolema on elämän loppu
