
## The Beautiful Road to Albinbam

The Beautiful Road to Albinbam on suomalaisamerikkalainen independent-elokuva. Elokuva kertoo suomalaisen Mikan ja amerikkalaisen Annien yhteisestä road tripistä kesäisessä Suomessa. Elokuvan pääosissa toimivat Ilkka Hämäläinen ja Tasha Ann Ladwig, jotka myös käsikirjoittivat elokuvan. Elokuvan on ohjannut ja leikannut Teemu Villikka. Pääsävellystyöstä on vastannut Tapani Siirtola. Elokuvatarkastamon antama ikäraja elokuvalle on kielletty alle 11-vuotailta.Elokuvan Kouvolan Sanomiin arvostelleen Satu Kurrin mukaan elokuvan vahvuuksia oli kuvallinen ilmaisu ja heikkouksia liian lavea kerronta ja hän kirjoitti elokuvasta seuraavasti: Rosoinen jälki, kapinallisuus ja riippumattomuus tuovat mieleen amerikkalaiset indie-sisarelokuvat, jotka eivät tarvitse massiivista budjettia. Kotoisessa Albinbamissa kesäinen Suomi ja Kouvola lähiympäristöineen hymyilevät ja näyttävät parhaita puoliaan auton ikkunan läpi.... ... Elokuvan heikkouksia ovat leikkaus ja käsikirjoitus. Napakampi leikkaus olisi ryhdistänyt elokuvaa ja karsinut turhat rönsyt. Elokuvan loppuosan takautumat sekoittavat katsojan, ja kohtausten kertaaminen saa elokuvan näyttämään musiikkivideolta.Elokuvan ensi-ilta oli perjantaina 5. maaliskuuta 2010 kouvolalaisessa elokuvateatteri Studio123:ssa.

# Lähteet 

# Aiheesta muualla 

Blogi elokuvan tekemisestä
Elokuvan traileri
