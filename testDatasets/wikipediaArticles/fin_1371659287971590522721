
## Gambia kesäolympialaisissa 2016

Vuoden 2016 kesäolympialaiset järjestettiin Rio de Janeirossa, Brasiliassa 5.–21. elokuuta 2016. Ne olivat järjestyksessään 28. kesäolympialaiset ja olympiahistorian ensimmäiset kisat, jotka järjestettiin Etelä-Amerikan mantereella, ja toiset, jotka järjestettiin Latinalaisessa Amerikassa. Kisojen jälkeen Afrikka on ainoa pysyvästi asuttu maanosa, jossa ei ole järjestetty kesä- tai talviolympialaisia.

# Hakuprosessi 

Kisojen hakuprosessi alkoi 16. toukokuuta 2007. 13. syyskuuta 2007 Kansainvälinen olympiakomitea julisti seitsemän hakijakaupungin nimet: Baku, Chicago, Doha, Madrid, Praha, Rio de Janeiro ja Tokio. Näiden joukosta KOK:n johtoryhmä valitsi 4. kesäkuuta 2008 Chicagon, Madridin, Rio de Janeiron ja Tokion lopullisiksi ehdokaskaupungeiksi.KOK:n jäsenet valitsivat isäntäkaupungin komitean 121. istunnossa Kööpenhaminassa 2. lokakuuta 2009. Chicago putosi ensimmäisellä äänestyskierroksella ja Tokio toisella, joten lopullinen valinta tehtiin Rio de Janeiron ja Madridin välillä.

# Tapahtumapaikat 

Kisojen avajais- ja päättäjäisnäyttämönä toimi Maracanã, jolla pelattiin myös jalkapalloturnausten loppuottelut. Yleisurheilukilpailut käytiin Estadio Olimpico Nílton Santósilla, joka katon romahdusvaaran vuoksi suljettiin etuajassa, keväällä 2013 avautuakseen laajennustöiden jälkeen syksyllä 2015. Jalkapallo-otteluita pelattiin Maracanan ja Estadio Olimpicon lisäksi viidellä vuoden 2014 MM-kilpailuiden stadionilla. Järjestäjiä olivat siis Rio de Janeiron lisäksi Belo Horizonte, Brasília, Manaus, Salvador ja São Paulo.

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

# Rio de Janeiron ulkopuolella sijaitsevat stadionit, joilla pelattiin olympiajalkapalloa 

 
 
 
 

# Lajit 

Olympialaisissa kilpailtiin kaikkiaan 28 urheilumuodossa. Uusina lajeina Lontoon olympialaisiin verrattuna mukana ovat golf ja rugby sevens, jotka KOK hyväksyi istunnossaan 9. lokakuuta 2009.

# Kilpailukalenteri 

Kaikki ajat UTC−03:00.

# Osallistujat 

Vuonna 2016 KOK:lla oli 206 jäsenmaata. Uusimmat jäsenet ovat Kosovo ja Etelä-Sudan, jotka osallistuivat ensimmäistä kertaa olympialaisiin.Ensimmäistä kertaa olympialaisissa nähtiin myös pakolaisurheilijoiden joukkue. Euroopan pakolaiskriisin takia KOK päätti kutsua Rio de Janeiron olympialaisiin parhaat pakolaisurheilijat. KOK odotti, että pakolaisurheilijoiden joukkue tulisi koostumaan 5–10 urheilijasta.

# Mitalitaulukko 

Kisojen menestyksekkäin maa oli Yhdysvallat.

Päivitetty: 22.8.2016Lähde: Olympic Medal Count Rio 2016. Viitattu 22.8.2016. (englanniksi)

# Kisoista pois suljetut maat lajeittain 

Venäjä suljettiin pois kisojen yleisurheilusta ja painonnostosta toistuvien dopingsyytösten vuoksi. Samoin Bulgaria, Kazakstan ja Valko-Venäjä olivat suljettu pois kisojen painonnostosta. Venäjän olympiakomitea ja 68 yksittäistä yleisurheilijaa kuitenkin valittivat Urheilun kansainväliseen vetoomustuomioistuimeen CASiin saadakseen poikkeusluvan Rioon, jos olisivat pystyneet todistamaan, etteivät olleet mukana Venäjän laajamittaisessa dopingohjelmassa. Valitus kuitenkin hylättiin 21. heinäkuuta CASissa ja alkuperäinen päätös jäi voimaan. Samalla viikolla mietittiin jopa koko Venäjän joukkueen sulkemista olympialaisista järjestelmällisestä dopingin käytöstä, mutta KOK päätti 24. heinäkuuta sulkea ne venäläiset, joilla on mitä tahansa historiaa dopingin kanssa.

# Dopingkäryt 

Päätöspäivään 21. elokuuta 2016 mennessä kisoissa oli paljastunut seitsemän dopingkäryä. Dopingista jäivät kiinni muun muassa brasilialainen maantiepyöräilijä Kleber Ramos, kiinalainen uimari Chen Xinyi, moldovalainen meloja Sergei Tarnovtshi ja mongolialainen painonnostaja Chagnaadorj Usukhbayar.

# Televisiointi 

Suomessa kisat televisioi Yleisradio. Kisoista oli mahdollista katsoa kaikki tuotettava televisiosignaali suorana tai jälkilähetyksenä Rio Areena -nimisestä palvelusta, joka toimi myös ladattavana sovelluksena Android- ja iOS-alustoilla. Palvelussa ilmeni kuitenkin toimimattomuusongelmia jo ensimmäisenä virallisena kisapäivänä. Yle TV2 oli varattu kokonaan olympialaisten esittämiseen kisojen ajaksi. Lastenohjelmat Galaxi ja Pikku Kakkonen esitettiin kisojen ajan Yle Teeman puolella.

# Kuvagalleria 

 
 
 
 
 
 
 
 
 
 
 

# Katso myös 

Kesäparalympialaiset 2016
Suomi kesäolympialaisissa 2016

# Lähteet 

# Aiheesta muualla 

Rio de Janeiron kisajärjestelytoimikunnan sivusto (portugaliksi)
Olympialaiset 2016 Suomen olympiakomitean nettisivuilla

# Uutisia 

Yle.fi − Rio 2016
MTV3.fi − Rio 2016
Iltalehti.fi − Rio 2016
Iltasanomat.fi − Rio 2016
Helsingin Sanomat − Rio 2016
