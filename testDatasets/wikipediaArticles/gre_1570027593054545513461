
## Πέτρος Αναγνωστόπουλος

Ο Πέτρος Αναγνωστόπουλος ή Μπαρμπιτσιώτης ήταν Έλληνας αγωνιστής του 1821.

# Βιογραφικά στοιχεία 

Η καταγωγή του ήταν από την επαρχία του Μιστρά. Υπήρξε διακεκριμένος στρατιωτικός της επαρχίας του και πολέμησε σε πολλές μάχες. Βοήθησε πολύ για την σύσταση του στρατοπέδου των Βερβαίνων και στην πολιορκία της Τριπολιτσάς. Στην μάχη κατά του Δράμαλη ήλθε στο Νταούλι του Αχλαδόκαμπου μαζί με τον Αντώνη Κουμουστιώτη και οι δυο τους μαζί έπιασαν το παλαιόκαστρο του Άργους κατά την θέληση του Θεόδωρου Κολοκοτρώνη. Ο Μπαρμπιτσιώτης πήγε στα Μεγάλα Δερβένια και ακόμα πιο πέρα. Διακρίθηκε για την γενναιότητά του στους πολέμους στους οποίους βρέθηκε.

# Πηγές 

Φώτιος Χρυσανθόπουλος, επιμ. (1888). Βίοι Πελοποννησίων ανδρών και των εξώθεν εις την Πελοπόννησον ελθόντων κληρικών, στρατιωτικών και πολιτικών των αγωνισαμένων τον αγώνα της επαναστάσεως. Αθήνα: Σταύρος Ανδρόπουλος, Τυπογραφείο Π. Δ. Σακελλαρίου. Ανακτήθηκε στις 10 Απριλίου 2010.
