
## Άριστος Δαμιανού

Ο Άριστος Δαμιανού είναι Ελληνοκύπριος πολιτικός. Από το 2011 είναι βουλευτής στην Εκλογική Περιφέρεια Λευκωσίας εκλεγμένος με το ΑΚΕΛ.

# Βιογραφικά Στοιχεία 

Ο Άριστος Δαμιανού γεννήθηκε στην Αμμόχωστο στις 3 Ιουνίου 1972. Ομιλεί, πέρα από την ελληνική, την αγγλική γλώσσα. Σπούδασε νομικά στο Πανεπιστήμιο Μίντλσεξ. Ακολούθησε μεταπτυχιακές σπουδές στο δημόσιο διεθνές δίκαιο στο Πανεπιστήμιο Κουίν Μέρι του Λονδίνου. Εργάζεται ως δικηγόρος.Είναι νυμφευμένος με τη Σταύρη Καλοψιδιώτου και έχει ένα υιό.

# Πολιτική διαδρομή 

Είναι μέλος του ΑΚΕΛ από το 1988. Είναι μέλος της Επαρχιακής Επιτροπής του ΑΚΕΛ Λευκωσίας-Κερύνειας, μέλος του Κεντρικού Συμβουλίου της Ενιαίας Δημοκρατικής Οργάνωσης Νεολαίας (ΕΔΟΝ) και υπεύθυνος Διεθνών Σχέσεων του Κεντρικού Συμβουλίου της ΕΔΟΝ, υπεύθυνος του Γραφείου Νομικών της Κεντρικής Επιτροπής του ΑΚΕΛ από το 1999, μέλος των Γραφείων Κυπριακού και Τύπου της Κεντρικής Επιτροπής του ΑΚΕΛ, μέλος της Κεντρικής Επιτροπής του ΑΚΕΛ από το 2005 και μέλος του Πολιτικού Γραφείου του ΑΚΕΛ.Στις βουλευτικές εκλογές του 2011 εκλέχθηκε βουλευτής στην Εκλογική Περιφέρεια Λευκωσίας με το ΑΚΕΛ. Επανεκλέχθηκε στις βουλευτικές εκλογές του 2016.Ως βουλευτής, είναι μέλος της Κοινοβουλευτικής Επιτροπής Θεσμών, Αξιών και Επιτρόπου Διοικήσεως, της Κοινοβουλευτικής Επιτροπής Νομικών και της Κοινοβουλευτικής Επιτροπής Οικονομικών και Προϋπολογισμού. Επιπλέον, είναι μέλος της αντιπροσωπίας της Βουλής στη Διακοινοβουλευτική Διάσκεψη για την Κοινή Εξωτερική Πολιτική και Πολιτική Ασφάλειας και την Κοινή Πολιτική Ασφάλειας και Άμυνας.

# Παραπομπές 

# Πηγές 

«ΔΑΜΙΑΝΟΥ Άριστος». www.parliament.cy. Βουλή των Αντιπροσώπων της Κύπρου. Αρχειοθετήθηκε από το πρωτότυπο στις 6 Ιουλίου 2019. Ανακτήθηκε στις 6 Ιουλίου 2019.
