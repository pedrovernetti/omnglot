
## Connected Finland

Connected Finland on vuonna 2015 perustettu suomalainen yritys, joka tarjoaa valikoiman erilaisia esineiden internet -laitteita ja palveluita sekä ylläpitää koko Suomen kattavaa Sigfox-verkkoa. Connected Finlandilla on myös Virossa toimiva tytäryhtiö Connected Baltics OÜ. 

# Toimiala ja historia 

Connected Finland Oy on suomalainen vuonna 2015 perustettu esineiden internet -yhtiö, joka on erikoistunut LPWA (Low Power Wide Area) Internet of Things -ratkaisuihin. Connected Finland ylläpitää Sigfox-verkkoa Suomessa sekä valmistaa IoT-laitteita ja -palveluita. Yhtiön täysin itse omistama tytäryhtiö, Connected Baltics OÜ, toimii vastaavasti Virossa. Connected Finland Oy:n Sigfox pohjainen IoT-verkko avattiin Suomessa kaupalliseen käyttöön syyskuussa 2016 ja Connected Baltcs OÜ:n verkko toukokuussa 2017.Joulukuussa 2018 yhtiön Sigfox-tietoliikenneverkko kattoi yli 85% Suomen ja yli 70% Viron väestöstä. 
Connected Finland Oy perustajajäsenillä Marko Vannisella, Markku Patrosella ja Tom Lindbladilla on laaja kokemus IT- ja ITC -alan yhtiöistä niin kotimaassaan Suomessa kuin kansainvälisestikin. Tämän lisäksi Connected Baltics OÜ:n perustajajäseneksi kutsuttiin Kushtrim Xhakli. Yritys on saanut toimintaansa rahoitusta mm. Avanto Venturesilta, Tekesiltä ja LähiTapiolalta. 

# Palvelut ja tuotteet 

Sigfox-verkon ylläpitämisen sekä kehittämisen lisäksi Connected Finland ja Connected Baltics OÜ kehittävät tuotteitaan ja palveluitaan Sigfox-järjestelmän kansainvälisille markkinoille. Tällä hetkellä Sigfox-verkko kattaa jo miljardi ihmistä ja toimii 60:ssä eri maassa. Connected Finland Oy:n täysin omistama Connected Inventions Oy on kehittänyt sensoreita mm. lämpötilojen, kosteuden ja hiilidioksidipitoisuuden mittaamiseen. Yhtiön SaaS-pohjainen (Software as a Service) FoxerIoT-palvelualusta Sigfox -sensoreille valmistui helmikuussa 2018, ja se on maailman ensimmäisen ainoastaan Sigfox-laitteille soveltuva analytiikkapohjaisen palvelualusta. Yritys on toimittanut tuotteita ja palveluitaan maailmanlaajuisesti.Sigfox-teknologialla voi välittää vain yksinkertaista ja pientä dataa, kuten esimerkiksi vesimittarin lukeman tai gps-koordinaatit. Esimerkiksi rahtikonttiin liitetty lähetinyksikkö voi välittää sijaintitietoa matkalla Suomesta Portugaliin. Sigfox liikennöi ISM-nimisellä taajuusalueella, joka on maailmanlaajuinen radiokaista teolliseen, tieteelliseen ja lääketieteelliseen käyttöön. Se ei vaadi lisenssejä, mutta laitekohtainen liikennemäärä on pidettävä vähissä. Euroopassa taajuusalue on 868 megahertsiä. Connected Finlandin teknologiaa on esimerkiksi Espoon kaupungin uimarantojen käytössä.

# Lähteet 

