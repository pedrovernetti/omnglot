
## Schwyz

Schwyz on yksi Sveitsin 26 kantonista. Kantonin pääkaupunki on Schwyzin kaupunki. Asukkaita kantonissa on runsaat 150 000. Sveitsin valtio on saanut nimensä Schwyzin kantonin mukaan. Lisäksi Sveitsin lippu on johdettu kantonin vaakunasta.

# Historiaa 

Schwyz on Urin ja Unterwaldenin ohella yksi alkuperäisistä kantoneista, jotka perustivat Sveitsin valaliiton vuonna 1291.

# Sijainti 

Kantoni sijaitsee keskisessä Sveitsissä. Lounaassa se rajoittuu Vierwaldstätterseejärveen, luoteessa Zuginjärveen ja pohjoisessa Zürichinjärveen. Naapurikantoneita ovat pohjoisessa Zug, Zürich ja Sankt Gallen, idässä Glarus, etelässä Uri sekä lännessä Nidwalden ja Luzern.
Kantonin eteläinen osa on vuoristoa, Schwyzin Alppeja. Tuottamattoman maa-alan osuus on 20 %. Kantonin korkein kohta on Bös Fulen (2 802 m mpy.) Glarusin rajalla. Matalin kohta on Zürichinjärvi (406 m mpy.).

# Hallinto 

Schwyz koostuu 30 kunnasta (31.12.2016), jotka muodostavat kuusi hallintoaluetta (saks. Bezirk). Kantonissa on viisi väkiluvultaan yli 10 000 asukkaan kuntaa eli kaupunkia (tilanne 31.12.2016):

# Asukkaat ja kieli 

Schwyz on virallisesti saksankielinen kantoni. Saksaa puhuu 90 prosenttia kantonin vakituista asukkaista (tilanne vuonna 2014). Noin 62 prosenttia väestöstä on katolisia.

# Talous 

Valtaosa (68 %) työpaikoista on palvelualalla. Teollisuudessa on 26 % sekä maa- ja metsätaloudessa 6 % työpaikoista.

# Lähteet 

National map: swisstopo (Sveitsin valtion julkinen karttapalvelu) map.geo.admin.ch. Wabern: Bundesamt für Landestopografie swisstopo. Viitattu 26.1.2014. (saksaksi), (ranskaksi), (italiaksi), (retoromaaniksi), (englanniksi)

# Viitteet 

# Aiheesta muualla 

 Kuvia tai muita tiedostoja aiheesta Schwyz (kantoni) Wikimedia Commonsissa
