
## Kuumepuu

Kuumepuu eli kuume-eukalyptus (Eucalyptus globulus) on nopeakasvuinen ikivihreä puu.
Puu voi kasvaa hyvissä oloissa 70 metriä korkeaksi ja sen rungon halkaisija voi olla kaksi metriä. Nuoret lehdet ovat 6–15 cm pitkiä ja siniharmaan vahan peittämiä. Vanhat lehdet ovat 15–35 cm pitkiä, tummanvihreitä ja kiiltäviä.Kuumepuu kasvaa luonnonvaraisena Tasmaniassa ja Australian eteläkärjessä. Koska se on nopeakasvuinen, suorarunkoinen ja sopeutuvainen, sitä on istutettu ympäri maailmaa moniin tarkoituksiin: puutavaraksi, tuulensuojaksi ja isojen tilojen koristepuuksi. Sitä on myös käytetty kuivattamaan soita, joissa moskiittohyttyset lisääntyvät.Kuumepuun lehdistä ja nuorista oksista saadaan aromaattista öljyä, jota on käytetty kuumeen, malarian ja monien vaivojen hoitoon.Se on Tasmanian kansallispuu.

# Alalajeja 

Eucalyptus globulus ssp. bicostata – viktoriankuumepuu
Eucalyptus globulus ssp. globulus – tasmaniankuumepuu

# Lähteet 

# Aiheesta muualla 

Puutarha.net: Kuumepuu (Eucalyptus globulus)
ITIS: Eucalyptus globulus (englanniksi)
United States Department of Agriculture (USDA): Eucalyptus globulus (englanniksi)
Flora of China: Eucalyptus globulus (englanniksi)
