
## Λέιλα Ελ

Η Λέιλα Ελ (Layla El, 25 Ιουνίου 1977) είναι Αγγλίδα χορεύτρια, μοντέλο και επαγγελματίας παλαιστής. Αυτή την περίοδο έχει συμβόλαιο με την εταιρεία επαγγελματικής πάλης WWE.

# Καριέρα 

# Χορός & μόντελινγκ 

Αφού παρακολούθησε αρκετά μαθήματα σε σχολές χορού, η Ελ έγινε χορεύτρια για πρώτη φορά σε ένα καρναβάλι με το όνομα Carnival Cruise Lines. Επίσης, ήταν τσιρλίντερ (μαζορέτα) στην ομάδα μπάσκετ του NBA, Μαϊάμι Χιτ. Τέλος, έχει γίνει χορεύτρια του τραγουδιστή Κάνι Γουέστ για τα βραβεία MTV Video Music Awards. Ταυτόχρονα, ακολουθούσε και καριέρα μοντέλου, με αρκετές φωτογραφίσεις σε περιοδικά, κάτι που συνέχισε και κατά την ενασχόλησή της με την επαγγελματική πάλη.

# Επαγγελματική πάλη 

Το 2006 η Λέιλα συμμετείχε σε έναν διαγωνισμό του WWE, στον οποίο η εταιρεία έψαχνε γυναίκες που θέλανε να γίνουν παλαιστές, με τις νικήτριες να υπέγραφαν μαζί του συμβόλαιο. Μια από αυτές ήταν η Λέιλα. Σποραδικά ξεκίνησε να εμφανίζεται στο SmackDown και από το 2007 εμφανιζόταν στο ρόστερ του ECW. Το 2008 μεταφέρθηκε στο Raw, όπου έγινε μάνατζερ του Γουίλιαμ Ρίγκαλ. Το 2009 επέστρεψε στο SmackDown, στο οποίο δημιούργησε ομάδα με τη Μισέλ ΜακΚουλ, γνωστές με το όνομα "Λέι-Κουλ". Τον Μάιο του 2010 κέρδισε για πρώτη φορά τίτλο στην καριέρα της, το Αυθεντικό Πρωτάθλημα Γυναικών και έγινε η πρώτη Βρετανίδα που το κατακτά. Λίγο μετά την κατάκτησή του, ενοποίησε τον τίτλο με το Γυναικείο Πρωτάθλημα WWE, και έγινε η τελευταία πρωταθλήτρια του. Μετά από τραυματισμό τον Μάιο του 2011, επέστρεψε τον Μάρτιο του 2012 στην δράση και κατέκτησε το Γυναικείο Πρωτάθλημα WWE.

# Πηγές 

Προφίλ στο WWE.com
Προφίλ στο OWoW.com
Προφίλ στο IMDb.com↑ (Αγγλικά) Discogs. 3593536. Ανακτήθηκε στις 9 Οκτωβρίου 2017.

↑ 1593.
