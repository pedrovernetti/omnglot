
## Kukkahattutäti

Kukkahattutäti on pilkkanimi, jolla viitataan henkilöön – usein naispuoliseen – joka pilkkaajan mielestä osallistuu julkiseen keskusteluun jakelemalla muille moralistisia, yleensä naiiveja neuvoja. Nimitys kukkahattutäti juontuu moraalia tiukasti vartioivien entisajan amerikkalaisten hienostorouvien päähinetyylistä.
Toimittaja Saska Saarikosken mukaan kukkahattutädillä ”tarkoitetaan hyväntahtoisen hölmöä naista (tai joskus miestäkin), joka opettaa muille, miten tulee elää”. Esimerkkeinä kukkahattutädeiksi nimitellyistä hän mainitsee Tarja Halosen ja Astrid Thorsin. Toimittaja Ilkka Mattilan mukaan kukkahattutädeiksi kutsutaan verkkokeskusteluissa muun muassa rasististen purkausten arvostelijoita, eläinsuojelijoita, joukkoliikenteen kannattajia sekä yleisesti sosiaalialan työntekijöitä. Helmikuussa 2011 jääkiekkoseura KooKoon päävalmentaja Ismo Lehkonen sai lyhyen toimitsijakiellon nimitettyään Mestiksen vastaavia päättäjiä kukkahattutädeiksi. Paleface kutsuu itseään Luova tuho -albumillaan itseironisesti ”kukkahattudädiksi”.

# Lähteet 

# Aiheesta muualla 

Anna Amnell: Seksismiä ja ikärasismia kielessä: kukkahattutäti. Blogisisko 29.5.2006.
Jukka Hämäläinen: Kukkahattutäti – ja vieläpä ylpeä siitä! Helsingin uutiset 28.10.2011.
Riina Klemettinen: Kukkahattu kukkistelee. Kielikello 4/2013.
