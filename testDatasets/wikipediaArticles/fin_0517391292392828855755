
## Uladzimir Kopats

Uladzimir Mikalajevitš Kopats (valkoven. Уладзімір Мікалаевіч Копаць, ven. Владимир Николаевич Копать, Vladimir Nikolajevitš Kopat, s. 23. huhtikuuta 1971 Minsk, Valko-Venäjän SNT, Neuvostoliitto) on valkovenäläinen jääkiekkoilija, pelipaikaltaan puolustaja.
Kopats pelasi Valko-Venäjän maajoukkueessa useissa arvokilpailuissa. Hän on tunnettu vuoden 2002 olympialaisten puolivälieräottelussa Ruotsia vastaan tekemästään voittomaalista. Kopats laukoi kiekon keskialueelta Ruotsin maalivahdin Tommy Salon kypärään, josta se pomppasi sattumalta maaliin. Valko-Venäjä pääsi maalin myötä turnauksen välieriin ja saavutti lopulta jääkiekkohistoriansa parhaan sijoituksen, neljäs.

# Lähteet 

# Aiheesta muualla 

Uladzimir Kopats The Internet Hockey Databasessa (HockeyDB.com) (englanniksi)
Uladzimir Kopats Eurohockey-sivustolla (englanniksi)
