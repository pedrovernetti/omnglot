
## Juha Karvonen

Juha Ilkka Karvonen (s. 15. heinäkuuta 1943 Vehmersalmi) on lääketieteen ja kirurgian tohtori ja maatalous- ja metsätieteiden maisteri. Karvonen on ollut Kuopion yliopiston liikuntalääketieteen dosentti vuodesta 1981 lähtien, ja hän on Suomen ensimmäisiä liikuntalääketieteen erikoislääkäreitä. Hän on toiminut Suomen urheiluliiton lääkäriasiantuntijana 1972–1987 sekä McMasterin (1988–1989) ja Edmontonin yliopiston (1993) vierailevana urheilulääketieteen professorina. Kokemuksistaan urheilulääkärinä hän kirjoitti kirjan Väärät kapselit vaasissa kuin juoksija Jolkkosella. Karvonen on julkaissut tieteellisiä artikkeleita ja kirjoja liikuntalääketieteestä ja pohjoiseurooppalaisesta viiniköynnöksen kasvatuksesta. Hän suoritti myös kaikki maatalous- ja metsätieteiden tohtorin opinnot (2013–2017), mutta ei väitellyt tohtoriksi, koska Helsingin yliopiston maatalous-metsätieteellinen tiedekunta ei hyväksynyt suomen kielen käyttöä väitöskirjan valmistelussa ja julkaisussa.

# Kirjoja ja julkaisuja 

Kuntoilijan käsikirja, ISBN 951-9221-25-5 (Vuoden 1989 urheilukirja)
Medicine in Sports Training and Coaching, ISBN 3-8055-5517-2
Väärät kapselit vaasissa kuin juoksija Jolkkosella: urheilulääkärin mustelmat, Nordbooks, 2011, ISBN 978-952-5908-23-7 (Painos on myyty loppuun)
Viiniköynnöksen kasvatus Suomessa, ISBN 978-952-235-161-6
Northern Viticulture – reviews and studies, ISBN 978-952-330-828-2
Ilmastonmuutos ja viiniköynnöksen kasvu Etelä-Suomessa (Väitöskirjatyön suomenkielinen yhteenveto)

# Lähteet 

# Aiheesta muualla 

Dopingin salat julki - verta, hormoneja ja selityksiä, Aamulehti, 3. syyskuuta 2011
Viininviljely tulee ilmastonmuutoksen myötä Suomeen, Helsingin sanomat 11.10.2016
Arto Nyberg, su. 16.4.2017
Tiedeykkönen: Etelä-Suomen ilmasto sopii viininkasvatukselle jo nyt – ilmastonmuutoksen myötä kasvukausi vielä pitenee.
