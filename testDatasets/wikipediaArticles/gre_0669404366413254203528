
## Δον Ιωάννης Δαλέζιος

Ο Δον Ιωάννης Δαλέζιος (Σύρος, Φεβρουάριος 1856 – Βόλος, 18 Μαρτίου 1898) ήταν εθνομάρτυρας στον αγώνα κατά των Τούρκων, εφημέριος της καθολικής εκκλησίας του Βόλου.
Σπούδασε στη Σύρο και στη συνέχεια στη Γένοβα. Στη συνέχεια επέστρεψε στη Σύρο και τον Δεκέμβριο του 1884 πήγε στο Βόλο, ο οποίος ήταν κάτω από τουρκική κυριαρχία, για να υπηρετήσει ως εφημέριος.
Ο Δον Δαλέζιος αντικατέστησε τον Στέφανο Μαντζολίνο ως ιερέας της Καθολικής εκκλησίας Βόλου, η οποία ήταν αφιερωμένη στην Αμίαντο Σύλληψη της Θεοτόκου.Εκεί είχε δείξει ιδιαίτερο θάρρος και φιλοπατρία και καυτηρίαζε τις Τουρκικές αρχές, συμπεριφορά που προκάλεσε την ενόχλησή τους. Υποστήριζε τους Έλληνες και το ημέρες μετά τον Φεβρουάριο του 1898, όταν σώθηκε ο Βασιλέας Γεώργιος, έκανε κήρυγμα ζητώντας την αποχώρηση των Τούρκων. Τη νύχτα 18 προς 19 Μαρτίου 1898 δολοφονήθηκε.
Η κηδεία του έγινε με ιδιαίτερη επισημότητα στον Ορθόδοξο Μητροπολιτικό Ναό από τον Μητροπολίτη Δημητριάδος. Εκατό χρόνια μετά τη δολοφονία του, ανεγέρθηκε προτομή του στον περίβολο της Καθολικής Εκκλησίας.
Στην Άνω Σύρο, κοντά στη Μητρόπολη, βρίσκεται προτομή του Δον Δαλεζίου.

# Αναφορές 

# Εξωτερικοί σύνδεσμοι 

Δον Ιωάννης Δαλέζιος στον Πανδέκτη, του Εθνικού Ιδρύματος Ερευνών.
