
## Αγία Τριάδα Χόμορης Αιτωλοακαρνανίας

Η Αγία Τριάς Χόμορης ή Αγία Τριάδα Χόμορης είναι χωριό της ορεινής Ναυπακτίας του νομού Αιτωλοακαρνανίας σε υψόμετρο 600 μέτρων. Σύμφωνα με την εφαρμογή του προγράμματος Καλλικράτης, μαζί με τη Χόμορη συναποτελούν την Τοπική Κοινότητα Χόμορης που ανήκει στη Δημοτική Ενότητα Πλατάνου του Δήμου Ναυπακτίας και ο πληθυσμός της, σύμφωνα με την απογραφή του 2011, είναι 11 κάτοικοι. 

# Γεωγραφία 

Η Αγία Τριάς Χόμορης είναι κτισμένη στις νότιοανατολικές πλαγιές του όρους Ξεροβούνι, κοντά στην επαρχιακή οδό Ναύπακτου - Πλατάνου - Ψηλού Σταυρού. Βρίσκεται Β της Ναυπάκτου σε απόσταση 51 χλμ. και ιστορικά αποτελεί οικισμό της Χόμορης. Στην περιοχή υπήρχε κατά τη περίοδο του Βυζαντίου ομώνυμο μοναστήρι που σύμφωνα με την παράδοση είχε 40 μοναχούς. Το μοναστήρι την περίοδο της τουρκοκρατίας καταστράφηκε και οι μοναχοί του μετακινήθηκαν στο Μοναστήρι της Παναγιάς Καβαδιώτισσας Χόμορης. Όταν έγινε η απελευθέρωση της Ελλάδας μετά την επανάσταση του 1821 καλλιεργητές των κτημάτων της περιοχής δημιούργησαν τον σημερινό οικισμό και ξαναέκτισαν την κατεστραμένη εκκλησία της μονής. 

# Παραπομπές 

