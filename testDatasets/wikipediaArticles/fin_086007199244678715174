
## Luulajanjoki

Luulajanjoki (ruots. Lule älv, Luleälven) on eräs Pohjois-Ruotsin suurimmista joista. Se saa alkunsa Norjasta kahtena latvahaarana, muun muassa Sulitelmasta, ja virtaa 460 kilometriä kaakkoon Perämereen Luulajan kaupungin kohdalla. Se on Norrbottenin läänin toiseksi pisin joki Tornionjoen jälkeen, ja vain vähän Kainuunjokea pidempi. Virtaaman osalta se on Norrbottenin suurin. Joen valuma-alue on 25 240 km², josta 24 545,6 km² on Ruotsissa ja 694,9 km² Norjassa.
Luulajanjoki on lukuisine koskineen tärkeä vesivoiman lähde, ja sen arvioidut vesivoimavarat (3 340 MW) ovat Ruotsin suurimmat. Joelle onkin rakennettu useita vesivoimaloita, kuten Ruotsin suurin vesivoimalaitos, 977 MW:n tehoinen Porjus, Harsprånget-koskessa.
Joki oli aikoinaan tärkeä puunuittoväylä, mutta uitot loppuivat 1980-luvun alkupuolella.

# Lähteet 

