
## Nico Friman

Nico Friman (s. 19. tammikuuta 1994 Vantaa) on suomalainen jääkiekkoilija, joka pelasi kaudella 2018–2019 Mestis-joukkue TuTossa. Hän toimii joukkueen varakapteenina. Friman on pelipaikaltaan oikea laitahyökkääjä. Hän laukoo oikealta.

# Ura 

# Seuraura 

Friman on Tuusulan Kiekon kasvatti. Hän pelasi juniorina sittemmin Jokereissa, jossa Friman voitti C-nuorten Suomenmestaruuden vuosina 2009 ja 2010. Kaudeksi 2011–2012 hän siirtyi Helsingin IFK:hon, jossa Friman voitti A-nuorten Suomenmestaruuden vuonna 2012.SM-liigadebyyttinsä Friman teki 27. lokakuuta 2012 vieraissa Hämeenlinnan Pallokerhoa vastaan. Hän sai ottelussa jääaikaa 3.14 minuuttia. Kaikkiaan Friman pelasi kauden 2012–2013 aikana kolme SM-liigaottelua. Hän pelasi harjoituskaudella myös yhden European Trophy -ottelun. Friman vietti suurimman osan kaudestaan kuitenkin HIFK:n A-nuorissa, joiden kolmanneksi paras pistemies hän oli tehoilla 9+21=30. Friman jakoi myös joukkueen sisäisen pistepörssin voiton kevään 2013 pudotuspeleissä Christian Buchertin kanssa tehoilla 1+3=4. Hän edusti HIFK:ta kauden aikana myös Junior Club World Cupissa.Kaudeksi 2013–2014 Friman siirtyi pelaamaan Venäjän nuorten sarjaa, MHL:ää itävaltaiseen EC Salzburgiin. Kaudeksi 2014–2015 hän palasi HIFK:n A-nuoriin, joiden paras pistemies ja syöttäjä Friman oli tehoilla 22+24=46. Hän jakoi myös kevään 2015 pudotuspeleissä joukkueen sisäisen tehotilaston voiton Miro-Pekka Saarelaisen ja Antton Mönkäreen kanssa lukemalla +4.Kaudeksi 2015–2016 Friman siirtyi vuoden mittaisella sopimuksella Mestis-joukkue Kiekko-Vantaaseen. Marraskuussa 2015 hän teki kuudessa ottelussa tehot 6+2=5 ja Friman valittiin Mestiksen kuukauden tulokaspelaajaksi. Joulukuussa seura lainasi hänet kuukauden mittaisella try-out -sopimuksella Espoo Bluesiin. Hän pelasi kymmenen ottelua tehden kolme syöttöpistettä. Hän ei kuitenkaan päätynyt jatkamaan joukkueessa. Blues tarjosi Frimanille loppukauden sopimusta, mutta hän päätti kuitenkin jatkaa Kiekko-Vantaassa suuremman roolin ja joukkueen paremman sarjasijoituksen myötä. Friman jakoi Kiekko-Vantaan sisäisen maalipörssin voiton Joel Lehtisen ja Jere Laineen kanssa ja oli Lehtisen jälkeen joukkueen toiseksi paras pistemies tehoilla 14+15=29. Hän voitti myös Kiekko-Vantaan sisäisen tehotilaston lukemalla +10. Kevään 2016 pudotuspeleissä Friman oli joukkueen paras maalintekijä neljällä osumallaan.Friman siirtyi kaudeksi 2016–2017 jatkamaan Mestis-uraansa vuoden mittaisella sopimuksella Jokipoikiin. Hän oli joukkueen toiseksi paras maalintekijä ja kolmanneksi paras pistemies tehoilla 13+14=27. Kaudeksi 2017–2018 Friman siirtyi vuoden mittaisella sopimuksella Kokkolan Hermekseen. Hänelle ei kuitenkaan löytynyt joukkueesta sopivaa roolia. Friman kärsi myös loukkaantumisista. Hän teki pelaamassaan 14 runkosarja- ja yhdessä Suomen Cupin ottelussa vain kaksi syöttöpistettä, kunnes Frimanin sopimus Hermeksen kanssa purettiin hänen omasta aloitteestaan tammikuussa 2018. Noin viisi päivää myöhemmin Friman siirtyi loppukauden sopimuksella TuToon. Hän voitti kauden päätteeksi Mestis-hopeaa.Kaudeksi 2018–2019 Friman nimettiin TuTon varakapteeniksi. Hän voitti kauden päätteeksi Mestis-pronssia.

# Maajoukkueura 

Friman on pelannut yhteensä kymmenen nuorten ja 28 poikien maaottelua. Hän on kuulunut Suomen alle 16-vuotiaiden maajoukkueen kapteenistoon.

# Muuta 

Friman on koulutukseltaan merkonomi.

# Tilastot 

# Lähteet 

Nico Friman The Internet Hockey Databasessa (HockeyDB.com) (englanniksi)
Nico Friman Eurohockey-sivustolla (englanniksi)
Nico Friman Elite Prospects -verkkosivustolla (englanniksi)

# Viitteet 

