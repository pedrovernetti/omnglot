
## Laphroaig

Laphroaig Distillery [ləˈfrɔɪɡ dɪˈstɪləri] on Skotlannissa Islayn saarella etelärannikolla sijaitseva viskitislaamo. Sen single malt -viskit ovat maultaan ja aromeiltaan voimakkaan savuisia ja turpeisia.
Laphroaigin tislaamon alusta ja historiasta ei ole varmuutta, mutta tiedossa on, että Johnstonin perhe aloitti maanviljelyn alueella 1800-luvun alkupuolella. Kuten alueella yleensä, tislaus tapahtui veroviranomaisilta salaa farmin tislaamossa. Johnston & Johnston perusti tislaamon virallisesti vuonna 1815. Nykyisin Laphroaig on Islayn viskeistä myydyin. Tislaamolla on oma perinteinen lattiamallastamo, joka tuottaa noin viidenneksen sen käyttämästä maltaasta.
Laphroaigin läheisyydessä Islayn etelärannalla sijaitsevat myös kahden muun maineikkaan viskin, Lagavulinin ja Ardbegin tislaamot.

# Lähteet 

# Aiheesta muualla 

Laphroaigin kotisivut
