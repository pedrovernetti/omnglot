
## Eva Gonda de Rivera

Eva Gonda de Rivera on vauras meksikolainen perijätär. Hän on edesmenneen, pullotus-, logistiikka- ja vähittäismyyntikonserni FEMSAa (esp. Fomento Económico Mexicano, S.A.B. de C.V.) hallituksen puheenjohtajana johtaneen Eugenio Gara Lagüeran (1923–2008) leski. Gonda de Rivera peri miehensä jälkeen Lagüeran suuren (50 prosentin) osakevarallisuuden yrityksestä neljän tyttärensä kanssa. Yhdysvaltalainen talousjulkaisu Forbes arvioi maaliskuussa 2018 Gonda de Riveran ja hänen perheensä omistusten arvoksi 7,1 miljardia dollaria. Hän oli tuolloin Meksikon rikkain nainen.Gonda de Rivera ei osallistu operatiivisesti Femsan johtamiseen. Hänen tyttärensä Eva Maria Garza Lagüera Gonda on kuitenkin naimisissa FEMSAn hallituksen puheenjohtajan José Antonio Fernandezin kanssa. Meksikon ja New Yorkin pörsseissä noteerattu Femsa on liikevaihdolla mitattuna maailman suurin Coca-Colan pullottaja ja Latinalaisen Amerikan suurin jakelija (läsnä ainakin 11 maassa); yhtiö teki 21,4 miljardin dollarin liikevaihdon vuonna 2016. Yhtiöllä oli myös 20 prosentin osuus panimoyhtiö Heinekenista, jotka se sai myydessään panimoliiketoimintansa Heinekenille ja keskiydyttään tämän jälkeen virvoitusjuomien tuotantoon. Lisäksi Femsa hallitsee Meksikossa ja Kolumbiassa toimivaa Oxxo-vähittäiskauppaketjua. Sittemmin omistusosuus edelleen laajenneesta Heinekenista on laskenut 14,8 prosentiin (yhä 2. suurin omistaja).Gonda de Rivera asuu Monterreyssa Meksikon Nuevo Leónin osavaltiossa. Hän on suorittanut kotikaupungissaan Monterreyn teknillisessä instituutissa (yksityinen yliopisto; esp. Instituto Tecnológico y de Estudios Superiores de Monterrey, ITESM) alemman korkeakoulututkinnon (B.A.). Hän tapasi edesmenneen miehensä tässä oppilaitoksessa opiskellessaan. Gonda di Rivieralla on neljä (toisen lähteen mukaan viisi) lasta. 

# Lähteet 

# Aiheesta muualla 

Femsa: 181. Femsa. Market Cap As of May 2017: $33.1 Billion / Suuryritysten Forbes Global 2000 -lista (englanniksi) (forbes.com)
