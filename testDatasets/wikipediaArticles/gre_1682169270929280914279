
## Sikorsky S-60

Το Sikorsky S-60 ήταν ελικόπτερο-"ιπτάμενος γερανός", το οποίο αναπτύχθηκε το 1958 με βάση το S-56. Αποδείχθηκε ανεπαρκές, κυρίως λόγω των κινητήρων του, με συνέπεια να παραμείνει στο στάδιο του πρωτοτύπου. Οι εργασίες πάνω στο S-60 οδήγησαν όμως στο μεγαλύτερο και ισχυρότερο Sikorsky CH-54 Tarhe καθώς και στο S-64 Skycrane, που ήταν έκδοση για πολιτική χρήση. Το μοναδικό S-60 που κατασκευάστηκε συνετρίβη στις 3 Απριλίου 1961.

# Σχεδιασμός και ανάπτυξη 

Η Sikorsky Aircraft ξεκίνησε την ανάπτυξη του S-60 το 1958. Το σύστημα μετάδοσης κίνησης, η έλικα με τα παρελκόμενα της, καθώς και ο εμβολοφόρος κινητήρας του προέρχονταν από το CH-37/S-56.Η άτρακτος του ήταν συμβατικής διάταξης. Οι κινητήρες του ήταν τοποθετημένοι σε ατρακτίδια στα πλευρά και τα σκέλη του συστήματος προσγείωσης ήταν ψηλά προκειμένου να είναι δυνατή η μεταφορά ογκωδών φορτίων εξωτερικά, κάτω από την άτρακτο. Το κόκπιτ για το διμελές πλήρωμα βρίσκονταν στο ρύγχος. Ο συγκυβερνήτης είχε χειριστήρια για την διαδικασία της φορτοεκφόρτωσης. Το S-60 διέθετε επίσης αυτόματο σύστημα σταθεροποίησης προκειμένου να μπορεί να αιωρείται με ακρίβεια πάνω από το επιθυμητό σημείο. Μέχρι και 5.443 kg ογκώδους φορτίου (οχήματα, μηχανολογικός εξοπλισμός κλπ) ήταν δυνατόν να κρεμαστούν κάτω από την άτρακτο. Εναλλακτικά μπορούσε να χρησιμοποιηθεί προσθαφαιρούμενη καμπίνα μεταφοράς επιβατών.

# Επιχειρησιακή ιστορία 

Το μοναδικό S-60 πραγματοποίησε την παρθενική του πτήση στις 25 Μαρτίου 1959. Ο ίδιος ο Ιγκόρ Σικόρκσι συμμετείχε ενεργά σε όλα τα στάδια ανάπτυξης του S-60. Έγινε αξιολόγησή του από το Ναυτικό και τον Στρατό. Παρόλο που ο σχεδιασμός του ήταν ορθός, οι κινητήρες του δεν παρείχαν επαρκή ισχύ. Η κατασκευάστρια εταιρεία είχε ήδη ξεκινήσει τις εργασίες ανάπτυξης ενός παρόμοιου αλλά μεγαλύτερου σε διαστάσεις ελικοπτέρου με κινητήρες turboshaft, του Model S-64. Το S-64 εντάχθηκε σε υπηρεσία με τον Στρατό ως Sikorsky CH-54 Tarhe.

# Δείτε επίσης 

# Ελικόπτερα που σχετίζονται με την ανάπτυξη του S-60 

Sikorsky CH-37 Mojave
Sikorsky CH-54 Tarhe
Sikorsky S-64 Skycrane

# Παρόμοια ελικόπτερα 

Mil Mi-10

# Παραπομπές 

# Βιβλιογραφία 

Donald, David, ed. The Complete Encyclopedia of World Aircraft. New York: Barnes & Noble, 1997. ISBN 0-7607-0592-5.
Harding, Stephen. U.S. Army Aircraft Since 1947: An Illustrated History. Atglen, Pennsylvania: Schiffer Publishing Ltd., 1997, First edition 1990. ISBN 978-0-7643-0190-2.
