
## Τζων Ουέμπστερ

Ο Τζων Ουέμπστερ (John Webster, Λονδίνο, περ. 1580 – Λονδίνο, περ. 1634) ήταν Άγγλος δραματικός ποιητής του Ιακωβίνειου θεάτρου, σύγχρονος του Σαίξπηρ. 
Πολύ λίγα είναι γνωστά για την ζωή του. Πιστεύεται ότι σπούδασε νομικά και το βέβαιον είναι ότι άρχισε την συγγραφική του σταδιοδρομία συνεργαζόμενος με άλλους συγγραφείς (1602-1605). Ύστερα συνέθεσε μόνος τις τρεις τραγωδίες του και από το 1607 έγραψε και πάλι σε συνεργασία. 
Τα θεωρούμενα έξοχα έργα του απεικονίζουν τις χειρότερες πλευρές του ανθρώπινου χαρακτήρα. Κατά τον Τ.Σ.Έλιοτ «έβλεπε τη νεκροκεφαλή κάτω από το δέρμα».

# Έργα που συνέθεσε μόνος 

The White Devil (Ο λευκός Διάβολος, 1612)
The Duchess of Malfi (Η δούκισσα του Αμάλφι, 1614) - έμμετρη μετάφραση Τάσος Ρούσσος ("ΔΩΔΩΝΗ")
The Devil's Law Case (Η δίκη του Διαβόλου, περ. 1617 – 1619)
