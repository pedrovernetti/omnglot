
## Antergos

Το Antergos (πρότερα γνωστό ως Cinnarch) είναι διανομή Linux με προέλευση από τη Γαλικία βασισμένη στο λειτουργικό σύστημα Arch Linux. Χρησιμοποιεί περιβάλλον GNOME 3 αλλά μπορεί επίσης να χρησιμοποιηθεί το περιβάλλον εργασίας Cinnamon, Razor-qt και Xfce. Κυκλοφόρησε τον Ιούλιο του 2012 ως Cinnarch και τον Μάιο του 2013 κατατάχθηκε ανάμεσα στις πρώτες 30 δημοφιλέστερες διανομές στο Distrowatch. Η Γαλικιανή λέξη Antergos (σημαίνει: πρόγονοι) επιλέχθηκε «για να συνδέσει το παρελθόν με το παρόν».

# Ιστορία και ανάπτυξη 

Αρχικά το εγχείρημα ξεκίνησε ως Cinnarch και το γραφικό περιβάλλον που χρησιμοποιήθηκε σε εκείνη τη διανομή ήταν το Cinnamon, διακλάδωση του GNOME Shell που αναπτύχθηκε από την ομάδα Linux Mint. Τον Απρίλιο του 2013 η ομάδα άλλαξε το προεπιλεγμένο περιβάλλον από Cinnamon σε GNOME έκδοση 3.6, δεδομένης της δυσκολίας να κρατηθεί το Cinnamon (το οποίο έπαψε να έχει ως προτεραιότητα τη συμβατότητά του με τις τελευταίες βιβλιοθήκες GTK) στα αποθετήρια μιας κυλιόμενης έκδοσης όπως το Arch Linux. Η διανομή μετονομάστηκε σε Antergos και εκδόθηκε με το τελευταίο της όνομα τον Μάιο του 2013.Άλλες αλλαγές στις προεπιλογές του συστήματος είναι: ο Nautilus που αντικαθιστά τον Nemo διαχειριστή αρχείων, το GDM που αντικαθιστά τον MDM (Mint Display Manager) ως διαχειριστής περιβάλλοντος εργασίας και το Empathy που αντικαθιστά το Pidgin ως διαχειριστής αλληλογραφίας.

# Εγκατάσταση 

Το Antergos υποστηρίζει τον εγκαταστάτη με γραφικά Cnchi μαζί με εγκαταστάτη κειμένου. Ο εγκαταστάτης κάνει εκκίνηση σε περιβάλλον GNOME, αλλά κατά τη διάρκεια της εγκατάστασης παρέχει την ευκαιρία επιλογής μεταξύ Gnome 3, Cinnamon, KDE, Xfce, Openbox και Razor-qt. Χρειάζεται κανείς σύνδεση στο διαδίκτυο, για να ξεκινήσει η εγκατάσταση.

# Παραπομπές σημειώσεις 

