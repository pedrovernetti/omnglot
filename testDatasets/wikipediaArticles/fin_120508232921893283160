
## Juha Kangas (kapellimestari)

Juha Jaakko Antero Kangas (s. 27. marraskuuta 1945 Kaustinen) on suomalainen kapellimestari, joka perusti Keski-Pohjanmaan Kamariorkesterin 1972. 
Kangas opiskeli Sibelius-Akatemiassa viulunsoittoa. Vuosina 1972-1986 hän opetti sitä itse Keski-Pohjanmaan musiikkiopistossa. Kangas toimi myös viiden vuoden ajan vuoteen 1972 Helsingin kaupunginorkesterin alttoviulistina. Hän oli kaustislaisen pelimanniyhtye Kankaan pelimannien jäsen 1960- ja 1970-luvuilla. 
Kangas on saanut muun muassa säveltaiteen valtionpalkinnon vuonna 1992. Hän ja Keski-Pohjanmaan Kamariorkesteri saivat vuonna 1998 Madetoja-palkinnon.
Kangas jää Keski-Pohjanmaan kamariorkesterista eläkkeelle 2010 ja jatkaa sen jälkeen vierailevana kapellimestarina erityisesti Suomessa, mutta myös ulkomailla.

# Lähteet 

