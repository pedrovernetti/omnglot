
## Hamburger SV

Hamburger Sport-Verein e.V., tunnetaan yleensä nimellä Hamburger SV tai HSV, on Hampurista kotoisin oleva vuonna 1887 nimellä Sport-Club Germania (yksi nykyseuran kolmesta edeltäjästä) perustettu saksalainen jalkapalloseura, joka pelaa 2. Bundesliigassa. HSV kuuluu kuudella mestaruudellaan Saksan menestyneimpiin jalkapallojoukkueisiin. HSV pelasi Saksan pääsarjassa Bundesliigassa vuosina 1963–2018.

# Historia 

# Perustaminen 

Hamburger SV perustettiin 29. syyskuuta 1887 nimellä Sport-Club Germania, kun kaksi urheiluseuraa, Wandsbek-Marienthaler SC ja Hohenfelder SC yhdistyivät. 1. kesäkuuta 1888 perustettiin Hamburger Fußball Club (HFC), joka vaihtoi vuonna 1914 nimensä Hamburger SV:ksi. 1. helmikuuta 1919 SC Germania, Hamburger SV ja vuonna 1906 perustettu urheiluseura SC Falke yhdistyivät Hamburger Sport-Vereiniksi. Tuolloin sovittiin myös, että seuran virallisena perustamisvuotena pidetään vuotta 1887, jolloin SC Germania perustettiin.Seuran väreiksi valittiin sininen, valkoinen ja musta, jotka olivat myös SC Germanian ja Hamburger FC:n värit. Peliasujen värit ovat valkoinen ja punainen kunnianosoituksena Hampurille, jonka värejä ne ovat.

# Varhaiset vuodet 

18. kesäkuuta 1922 HSV oli ensimmäistä kertaa finaalissa pelaamassa Saksan mestaruudesta. Erotuomari keskeytti 1. FC Nürnbergiä vastaan pelatun ottelun 189 minuutin jälkeen tilanteessa 2–2, koska oli tullut pimeää eikä Berliinissä ollut tuolloin kentällä riittävää valaistusta. Uusintapeli pelattiin 6. elokuuta. Senkin keskeytti erotuomari, tilanteessa 1–1, sillä kertaa siksi, että Nürnbergiltä oli poistettu kolme pelaajaa kentältä rikkeiden vuoksi ja yksi oli loukkaantunut, eikä Nürnbergillä ollut sen takia tarvittavaa kahdeksaa pelaajaa kentällä. DFB julisti HSV:n Saksan mestariksi, mutta seura palautti mestaruuden vielä samana vuonna urheilullisista syistä.Vuonna 1923 HSV saavutti ensimmäisen varsinaisen Saksan mestaruutensa voittamalla finaalin Union Oberschöneweidea vastaan 3–0. Vuonna 1924 HSV oli taas finaalissa, mutta hävisi 1. FC Nürnbergiä vastaan 0–2. Vuonna 1928 HSV voitti jälleen Saksan mestaruuden.

# Pelaajat ja valmentajat 

# Edustusjoukkue 

Päivitetty 20. tammikuuta 2019.

# Valmennustiimi 

Päävalmentaja: Hannes Wolf
Apulaisvalmentajat: André Kilian, Maik Goebbels ja Marinus Bester
Video-analyytikko: Alexander Hahn
Maalivahtivalmentaja: Nico Stremlau
Kuntovalmentajat: Daniel Müssig ja Sebastian Capel

# Valmentajat vuodesta 1963 

Lista sisältää kaikki Bundesliiga-ajan valmentajat, myös väliaikaiset:

# Saavutukset 

Saksan mestaruudet (7): 1922 (jaettu), 1923, 1928, 1960, 1979, 1982, 1983
Saksan cupmestaruudet (3): 1963, 1976, 1987
Saksan liigacupmestaruudet (2): 1973, 2003
Pohjois-Saksan mestaruudet (25):1921, 1922, 1923, 1924, 1925, 1928, 1929, 1931, 1932, 1933, 1948, 1949, 1950, 1951, 1952, 1953, 1955, 1956, 1957, 1958, 1959, 1960, 1961, 1962, 1963
Nordmarkin Gaumestaruudet (4):1937, 1938, 1939, 1941
Hampurin Gaumestaruudet (2): 1945 (Gauliga), 1946 (Stadtliga)
Britannian miehitysvyöhykkeen mestari (2): 1947, 1948
Mestareiden liigan voitot (1): 1983
Euroopan cup-voittajien cupin voitot (1): 1977
UEFA Intertoto Cupin voitot (2): 2005, 2007
Emirates Cupin voittaja (1): 2008

# Lähteet 

# Aiheesta muualla 

Seuran viralliset sivut
