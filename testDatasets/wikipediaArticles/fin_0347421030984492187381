
## Turun luonnonsuojeluyhdistys

Turun luonnonsuojeluyhdistys ry (TLSY) on Varsinais-Suomen luonnonsuojelupiirin turkulaisista jäsenistä koostuva alayhdistys. Yhdistyksen tarkoitus on edistää toiminta-alueellaan luonnon-, ympäristön- ja maisemansuojelua sekä vaalia kulttuuriperinteitä. TLSY muun muassa järjestää tiedotustilaisuuksia suurelle yleisölle, esittää kannanottoja luonnonsuojeluasioissa ja tekee esityksiä viranomaisille.
Turun Luonnonsuojeluyhdistyksen puheenjohtaja vuonna 2019 on Julia Helminen. Yhdistyksellä on noin 1 300 jäsentä.

# Toiminta 

Yhdistys on osallistunut vieraslajien torjuntaan Turussa järjestämällä yhdessä kaupunginosayhdistysten kanssa jättipalsamien torjuntatalkoita. Paikallisen toiminnan lisäksi yhdistys on ollut Suomen herpetologisen yhdistyksen ja Suomen luonnonsuojeluliiton kanssa tekemässä ensimmäistä valtakunnallista kyiden talvehtimispaikkakyselyä. Kyselyn yhtenä tarkoituksena oli tutkia ympäristön muutosten vaikutusta talvehtimispaikkojen käyttöön.Yhdistys on vuosikymmenten varrella toiminut näkyvästi roskaamista vastaan, Ruissalon ja muiden Turun alueiden luonnonarvojen suojelemiseksi ja kritisoinut Turun ympäristöhallinnon puoluepoliittisia, asiantuntemusta syrjiviä henkilövalintoja. 1980-luvun alussa TLSY oli mukana vastustamassa Vartiovuoren rinteen Suomen Talousseuran tontin rakentamista. 1990-luvulla yhdistys vastusti menestyksellisesti suunnitelmaa Muumimaailman rakentamiseksi Ruissaloon.

# Lähteet 

# Aiheesta muualla 

Yhdistyksen kotisivut
