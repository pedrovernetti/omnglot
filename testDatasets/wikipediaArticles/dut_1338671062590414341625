
## Haevn

Haevn is een Nederlands muziekduo uit Amsterdam en werd opgericht in 2015. Het bestaat uit singersongwriter Marijn van der Meer en filmmuziekcomponist Jorrit Kleijnen. Deze combinatie leidt tot een filmische sound met piano, strijkers maar ook uptempo synthpop. 
Door de toevoeging van drummer David Broeders, bassist/keys Mart Jeninga en gitarist Bram Doreleijers ontstaat een vijfkoppige band. Tijdens hun grote shows worden ze naast visuals en een lichtshow, ook vaak bijgestaan door een strijkers en een gospelkoor. 

# Biografie 

HAEVN ontstond toen filmcomponist Jorrit Kleijnen en singersongwriter Marijn van der Meer gekoppeld werden voor een promo. 
Deze samenwerking resulteerde in Where the heart is en werd opgepakt voor een internationale tv commercial voor de autofabrikant Volvo en daarna Finding out more dat te horen was in een commercial van BMW. De nummers van net 30 seconden bereikten internationaal de hitlijsten van Shazam, hierdoor werd besloten ze tot volledige nummers uit te werken met Tim Bran, producer van oaLondon Grammar en Birdy.
Vliegende start
Door de toevoeging van gitarist Tom Veugen en drummer David Broeders ontstond de band Haevn en op 17 september 2015 volgde het eerste optreden tijdens de Popronde. Radiozender 3FM riep de band in oktober uit tot Serious Talent.
Na de aankondiging in november 2015 bij DWDD van hun show in Grote Zaal Paradiso (Amsterdam) een half jaar later, verkocht deze in 4 dagen uit. 
Ze werden genomineerd voor een Edison in 2016 en een 3FM Award voor Beste nieuwkomer. Zowel Finding out more en Bright lights belandden in de top 20 van Song van het Jaar van dat jaar. Eind december 2016 debuteerde HAEVN met Finding out more in de Top 2000 op positie 1321
Haevn speelde daarna op grote festivals als Eurosonic Noorderslag, Paaspop (Schijndel), Dauwpop, Retropop, Indian Summer Festival, Concert at Sea, Huntenpop, Appelpop en Royal Park Live op Paleis Soestdijk.
Op 2 april 2017 stonden ze met nieuw bandlid, bassist Mart Jeninga en het Red Limo String Quartet in een uitverkocht Koninklijk Theater Carré. Eind 2017 werd, na een overweldigende internationale vraag, Fortitude uitgebracht die even daarvoor was te horen in de Netflixserie Riverdale. 
Eyes Closed Tour
Haevn tekende bij Warner Music Group en begon in 2018 met twee shows op Eurosonic Noorderslag met de nieuwe gitarist Bram Doreleijers. Op 23 februari werd tijdens hun uitverkochte optreden in de Grote Zaal van Paradiso (Amsterdam) een Gouden Plaat voor Finding Out More uitgereikt door Giel Beelen. In mei kwam de single Back in the Water uit en daarna volgde in april een succesvolle Eyes Closed tour in de zes grote zalen van het land. 
Eyes Closed album
Op 25 mei 2018 kwam hun langverwachte debuutalbum Eyes Closed uit en belandde gelijk op nummer 1 in Itunes. Hierna volgden shows in Parijs en Göttingen Duitsland. Oktober 2018 stond HAEVN wederom in Koninklijk Theater Carré, nu twee uitverkochte avonden en volgde een geheel uitverkochte tour samen met een stijkorkest en het G-Roots gospelchoir.
Symphonic Tales EP
In 2019 brachten ze zelf hun droomproject Symphonic Tales uit, twee nieuwe songs en vier nummers van het album Eyes Closed, nu opgenomen met een 50 man strijkorkest in de Galaxy Studio in Mol België. Een semi-klassiek album die middels de eigen webshop haevn.myonline.store de hele wereld over gaat. 
City Lights tour/Nazomertour
Tegelijk met de release van Symphonic Tales, startte een succesvolle tour door het hele land.
De zomer van 2019 werd geopend met een show op Oerol en daarna vijf nazomeravond shows met het koor in vier openluchttheaters door het land. Ook werden ze uitgenodigd om met het befaamde Metropole Orkest te spelen voor de concertreeks Songs of Freedom, om de 75 jaar bevrijding van Limburg te herdenken en te vieren.
Unfold tour
In mei 2020 gaat HAEVN op tour langs 9 grote zalen in Nederland en lichten een tipje van de sluier op met nieuwe muziek voor het volgende album. De aankondiging hiervan was tijdens DWDD, waar ze "Somebody that I used to know" van Gotye coverden in het kader van de beste 10 songs van the jaren '10

# Discografie 

