
## Φλώρος Κωνσταντίνου


# Βιογραφικά στοιχεία 

Ο Φλώρος (Μάκης) Κωνσταντίνου (1952-2018) ήταν Έλληνας πολιτικός, δόκτωρ ιστορίας και οικονομικών, που διετέλεσε βουλευτής Δράμας και υφυπουργός Γεωργίας με το ΠΑΣΟΚ. Ήταν απόφοιτος Πολιτικών Επιστημών και κάτοχος δύο διδακτορικών διπλωμάτων, με αντικείμενο την αγροτική οικονομία και την ιστορία του Ελληνισμού στην Ρουμανία. Ένας αληθινός αγωνιστής, πιστός μέχρι το τέλος στις αρχές της δημοκρατίας και της αξιοκρατίας.
Γεννήθηκε το 1952 στο Καλαμπάκι Δράμας. Έκτο παιδί των προσφύγων Φώτη και Στεργιανής Κωνσταντίνου, μεγάλωσε στο Καλαμπάκι όπου τελείωσε και το τότε Γυμνάσιο. Σπούδασε πολιτικές επιστήμες στο Πάντειο Πανεπιστήμιο (1972-1976), απέκτησε διδακτορικό δίπλωμα στην αγροτική οικονομία (1976-1980) από την Aκαδημία Oικονομικών Σπουδών Bουκουρεστίου και πραγματοποίησε μεταπτυχιακές σπουδές στο Ινστιτούτο Ευρωπαϊκών Σπουδών (του ULB) στις Βρυξέλλες (1980-1981).
Από 1-1-1981 ήταν μέλος της YEΠEK (Yπηρεσία Εκπροσώπησης ΠΑΣΟΚ στο Eυρωπαϊκό Kοινοβούλιο). Eκλέχθηκε για πρώτη φορά βουλευτής Δράμας με το ΠΑΣΟΚ τον Οκτώβριο του 1981 και έκτοτε εκλεγόταν ανελλιπώς έως το 1996. Από το 1984 και επί χρόνια ήταν μέλος της Kεντρικής Επιτροπής του Κινήματος, ενώ διετέλεσε, επίσης, μέλος και γραμματέας του Tομέα Συνεταιριστικού Aγροτών του ΠAΣOK.Από τον Οκτώβριο του 1993 έως το Σεπτέμβριο του 1995 διετέλεσε υφυπουργός Γεωργίας στην τελευταία κυβέρνηση του Ανδρέα Παπανδρέου. Χειρίστηκε τα θέματα Γεωργίας και Αλιείας στην Ευρωπαϊκή Ένωση, ιδίως στο πρώτο εξάμηνο του 1994 που η Ελλάδα είχε την προεδρία της EE και κατοχύρωσε πάνω από 150 προϊόντα ως Π.Ο.Π και Π.Γ.Ε (λάδια, τυριά, φρούτα, όσπρια, κ.ά), μεταξύ των οποίων και την ελληνική Φέτα (Ιανουάριος 1994). Στο διάστημα 1996-1997 ήταν σύμβουλος στο Υπουργείο Εξωτερικών και στη συνέχεια στη βιομηχανία ΣΕΚΑΠ. Εξέδωσε δύο βιβλία σχετικά με την ελληνική γεωργία στο πλαίσιο της Ευρωπαϊκής Ένωσης (το "Η ελληνική Γεωργία και το Διεθνές περιβάλλον" από τις Εκδόσεις Λιβάνη) και αρθρογραφούσε τακτικά στον Αθηναϊκό Τύπο.
Το 2000-2004 εκλέχθηκε τελευταία φορά βουλευτής ΠΑΣΟΚ Δράμας και στο διάστημα 2001-2004 διετέλεσε Κοινοβουλευτικός Εκπρόσωπος του κόμματος. Στο διάστημα 2006-2013 εκπόνησε δεύτερη διδακτορική διατριβή στο Αριστοτέλειο Πανεπιστήμιο Θεσσαλονίκης με θέμα "Η οικονομική παρουσία των Ελλήνων στη Ρουμανία από τον Κριμαϊκό μέχρι τον Πρώτο Παγκόσμιο Πόλεμο". Έκτοτε συνέχισε την έρευνα για την παρουσία του ελληνισμού βόρεια του Δούναβη από τον 16ο μέχρι τον 20ο αιώνα.
Γνώριζε Ρουμανικά, Γαλλικά και Αγγλικά. Ήταν παντρεμένος με την φιλόλογο Ουρανία Βαληξόγλου και γιος τους είναι ο Στέργιος Κωνσταντίνου (1990). Πέθανε στις 19 Φεβρουαρίου 2018

# Ιστορικό 

# Φωτογραφικό υλικό 

 
 
 
 
 
 
 

# Πηγές 

