
## F♯

F# (F sharp) is een mix van een functionele en een objectgeoriënteerde programmeertaal voor het .NET-platform van Microsoft.

# Kenmerken 

Net als bij de andere .NET-talen (zoals C#, VB.NET en J#) zijn de .NET-bibliotheken beschikbaar. Een CTP (Community Technical Preview) voor Visual Studio zorgt ervoor dat je F#-applicaties kunt schrijven in een voor veel programmeurs bekende interface, en dat de geschreven programmeercode direct gecontroleerd wordt op fouten.
F# is ontworpen door Don Syme in de labs van Microsoft. De kern van de taal is ongeveer gelijk aan die van de Caml-programmeertaal, maar F# heeft zelf ook een standaard library, die ontworpen is om compatibel te zijn met de Ocaml-library.
Omdat F# gebruikmaakt van dezelfde CLR (Common Language Runtime) zoals C# en VB.NET, is het met F# direct mogelijk om samen te werken met Microsofts gamestudio XNA, en hiermee op erg eenvoudige wijze games te ontwikkelen.

# Geschiedenis 

Aangezien F# net als JoCaml, MetaOCaml en OcamlP3l een dialect is van de Caml-programmeertaal is het moeilijk te zeggen wanneer er precies begonnen is met de ontwikkeling van F#. Versie 1 van de taal is ergens in 2005 vrijgegeven. De meest recente versie van de taal is 2.0 en deze versie is gepubliceerd op 12 april 2010.

# Sterke punten van F# 

F# is een scripttaal, maar het heeft de snelheid van C#, onder andere door strong typing
Een hele rij aan beschikbare functies en bibliotheken vanuit het .NET Framework
Een plug-in voor naadloze integratie met Visual Studio
Geavanceerde technieken zoals property discovery en reflectie
F# heeft standaard uitbreidingen, onder andere voor object georiënteerd programmeren
F# kan net zoals de andere .NET-onderdelen probleemloos samenwerken met de andere programmeertalen en gebruikmaken van de tools die beschikbaar zijn

# Voorbeelden 

Hello World in F#

Winforms in F#

# Externe links 

(en) Microsoft Research F# Home
(en) F# Software Foundation
(en) Een website met Engelstalige F# tutorials
(en) Don Symes WebLog
