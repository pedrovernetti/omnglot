
## Katharina Liensberger

Katharina Liensberger (s. 1. huhtikuuta 1997) on itävaltalainen alppihiihtäjä ja joukkuekilpailun olympia- ja MM-mitalisti.Malbunin Euroopan nuorten talviolympiafestivaaleilla 2015 Liensberger saavutti pronssia suurpujottelussa. Nuorten MM-kilpailuissa hän sai hopeaa suurpujottelussa 2017 ja 2018. Pyeongchangin olympialaisissa 2018 hän saavutti hopeaa joukkuekilpailussa ja oli kahdeksas pujottelussa. Åren MM-kilpailuissa 2019 Liensberger voitti hopeaa joukkuekilpailussa. Pujottelussa hän sijoittui neljänneksi ja suurpujottelussa 12:nneksi..
Hän kilpaili alppihiihdon maailmancupissa ensimmäisen kerran Flachaussa tammikuussa 2016. Ensimmäiset maailmancupin pisteensä hän saavutti Semmeringin pujottelussa joulukuussa 2016 oltuaan 22:s. Kymmenen parhaan joukkoon hän sijoittui ensimmäisen kerran oltuaan kahdeksas Zagrebin pujottelussa tammikuussa 2018. Ensimmäisen palkintosijansa hän saavutti oltuaan kolmas Flachaun pujottelussa tammikuussa 2019.

# Lähteet 

