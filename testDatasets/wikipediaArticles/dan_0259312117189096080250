
## Jeg ka' lieder

Jeg ka' lieder er Dieters Lieders debutalbum, der blev udgivet på Genlyd i 1983. Det er et konceptalbum om den fiktive person "Dieter" fra Berlin.

# Indhold 

Albummets sange var centreret omkring Dieter, som skrev tekster om sig selv og sine følelser - eller rettere manglen på dem. For gruppens tekstforfatter Martin Gerup var Dieter et talerør for følelser som meningsløshed og mening, angst og forelskelse. Emner man roder med, især mens man er teenager. 
"Dieter som figur er selvfølgelig fiktion, men alligevel har vi givet ham en forhistorie. Det gør historien mere troværdig. Dieter er ikke fuldblodsdansker - han kommer fra Tyskland, [...] han kommer ligesom udefra til Danmark for at fortælle lidt om hvad han oplever her."Torben Bille beskrev i 1982 gruppens musik som “... en samling mundrette, rapt turnerede sange med en musik som ikke er fri for at være funk påvirket, men både har rødder tilbage til visetradition og temperament til fælles med de nye rockbølger - uden at falde fra hinanden i stilforvirring.” Albummet var påvirket af grupper som The Police og U2, mens enkelte sange indeholdt elementer fra funk ("Dieter keder sig") og ska ("Du ka få den i nat"). 
Albummet indeholdt den 12 sider lange tegneserie Dieters Lieder - en tegneserie, tegnet af Jeppe Højholt. Tegneserien tog udgangspunkt i albummets 10 sange. Dieters Lieder begyndte som prosa med en idé om at kombinere musik og historie. Det skulle være en slags koncept, der skulle handle om en ung fyr på 16-18 år. Martin Gerup ønskede at vise Dieter frem på en anden måde med et andet medie. 
"Da så pladen kom ind i billedet måtte vi ligesom tænke på en ny måde. En ny måde at kombinere tekst og musik på, og det gik straks op for os, at en tegneserie var bedre en prosa."
Gerup fik kontakt til Jeppe Højholt, og de blev så begejstrede for idéen, at prosaen blev opgivet. Højholt: 
"Jeg mener, at tegneserien og pladen skal bruges lige meget. [...] Det var min idé, at tegningerne skulle udvide musikken på en måde. Og på samme tid være en slags kontrast til musikken."Konceptet med Dieter blev opgivet efter udgivelsen af Jeg ka' lieder.Albummet er aldrig blevet udgivet på CD. 

# Trackliste 

Musik: Johan Gerup. Tekst: Martin Gerup, undtagen "Åh-ååååh": tekst af Johan Gerup. 

Side 1"Ser på dig" - 3:20
"Åh-ååååh" - 3:28
"Dieter keder sig" - 4:12
"Føler ingenting" - 2:42
"Du ka få den i nat" - 1:31Side 2"Søndag eftermiddag" - 2:35
"Bingo, så' der jackpot igen" - 2:23
"Jeg har det bedst" - 3:01
"Søde sommerdage..." - 3:33
"Gropiusstadt" - 4:36

# Medvirkende 

# Dieters Lieder 

Peter Rahbek - vokal
Johan Gerup - guitar, vokal på "Åh-ååååh"
Ped Ott Tønsberg - bas
Martin Gerup - trommer

# Øvrige musikere 

Anders Gerup Nielsen - saxofon på "Du ka få den i nat"
Jørgen Gerup Nielsen - cello på "Søde sommerdage"
"Dieter" - klaver

# Produktion 

Dieters Lieder - arrangementer
Jesper Bay - producer
Kaspar Vorbeck - teknik
Jeppe Højholt - cover og tegneserie
Gorm Valentin - foto

# Referencer 

# Litteratur 

Bille, Torben (1982): Artikel, Politiken (16. april 1982)
Sørensen, Poul Erik (1983): ”Rock og tegneserie”. Artikel, MM
Bille, Torben (1997): Dansk Rock Leksikon. København: Politikens Forlag

# Eksterne henvisninger 

Jeg ka' lieder på Discogs [1]
