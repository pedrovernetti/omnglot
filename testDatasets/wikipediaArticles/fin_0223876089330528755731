
## Kirsi Virrantaus

Kirsi-Kanerva Virrantaus (o.s. Makkonen, ent. Eloranta 1977-1984, Artimo 1991-1999, Virrantaus 2000-; s. 4. elokuuta 1953, Raahe) on suomalainen tekniikan tohtori ja vuodesta 1988 lähtien Teknillisen korkeakoulun ja nyttemmin Aalto-yliopiston geoinformatiikan professori. Virrantaus on toiminut myös Aalto-yliopiston Insinööritieteiden korkeakoulun varadekaanina.Makkonen tuli ylioppilaaksi Jyväskylän normaalilyseosta (1972). Hän valmistui Teknillisestä korkeakoulusta arkkitehdiksi (1977). Hän täydensi opintojaan Hollannin Delftin teknillisessä korkeakoulussa tutkijana (1979–1980), ja jatkoi TKK:lla tekniikan lisensiaatiksi 1982 ja tekniikan tohtoriksi (1984). Makkosen englanninkielinen väitöskirja (1984) oli otsikoitu On urban land information systems : a semantic approach to analysis and design. Hän on ollut Jyväskylän yliopiston dosentti vuodesta 1996.Eloranta työskenteli TKK:n tutkijana (1977–1978), ja ulkomaan opintojensa jälkeen assistenttina (1980–1984). Sitten hän toimi Maa ja Vesi Oy:n kehitysinsinöörinä (1984–1985), Maanmittaushallituksen tutkijana (1986–1987) ja Geodeettisen laitoksen osastonjohtajana 1987–1988. Vuodesta 1988 lähtien hän on ollut TKK:n kartografian professori, organisaatiomuutoksen jälkeen Aalto-yliopiston professori.
Virrantaus on Teknillisten tieteiden akatemian jäsen. Hänelle on myönnetty myös sotilasansiomitali ja Suomen Leijonan ansiomerkkiritarikunnan ensimmäisen luokan ritarin arvomerkki.

# Lähteet 

# Aiheesta muualla 

Kirsi Virrantaus. Aalto University, Centre for Urban and Regional Studies (englanniksi) (researchgate.net)
Eeva Törmänen (21.5.2018) Muutos tapahtui 1990-luvulla – Aallosta väitelleistä tekniikan tohtoreista yllättävän moni on nainen (tekniikkatalous.fi)
