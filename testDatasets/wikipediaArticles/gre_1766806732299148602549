
## Ολυμπία Οδός

Ο Αυτοκινητόδρομος 8 (Α8) ή Ολυμπία οδός ή Αυτοκινητόδρομος Αθήνα-Πάτρα, είναι ένας αυτοκινητόδρομος που διέρχεται από τη βόρεια Πελοπόννησο και την Αττική. Ξεκινάει από την Ελευσίνα και καταλήγει στο Ρίο της Πάτρας, όπου ενώνεται με τον Αυτοκινητόδρομο 5. Αποτελεί τμήμα της Ευρωπαϊκής Οδού 94 από τα διόδια της Μάνδρας μέχρι τον κόμβο Τρίπολης και από εκεί, μέχρι τη σύνδεσή της με τον Α5, αποτελεί τμήμα της Ευρωπαϊκής Οδού 65. Πρόκειται για την αναβαθμισμένη Νέα Εθνική Οδό Αθηνών-Πατρών (8α). Το αντικείμενο της κατασκευής περιλαμβάνει:

Αναβάθμιση και συντήρηση του υπάρχοντος τμήματος Ελευσίνα-Κόρινθος (63 χλμ.)
Ανακατασκευή με μορφή αυτοκινητόδρομου (2 λωρίδες ανά κατεύθυνση, διαχωριστικό και Λωρίδα Έκτακτης Ανάγκης), αναβάθμιση και συντήρηση του τμήματος Κόρινθος - Πάτρα (130 χλμ.).Το έργο Ελευσίνα-Κόρινθος μετατράπηκε σε αυτοκινητόδρομο την δεκαετία του 1990, εκτός από τις σήραγγες στην Κακιά Σκάλα που παραδόθηκαν στην κυκλοφορία αργότερα: ο κλάδος Αθήνα προς Πάτρα το 2004 και ο κλάδος Κόρινθος προς Αθήνα το 2006.
Τα έργο Κόρινθος-Πάτρα ξεκίνησε το 2008, σταμάτησαν το 2010-2011 λόγω προβλημάτων με την χρηματοδότηση και επανεκκίνησαν το 2013. Η αποπεράτωση του λειτουργικού μέρους πραγματοποιήθηκε τον Απρίλιο του 2017, όταν η πρόοδος των έργων κυμαινόταν στο 95% τότε, ενώ οι πρόσθετες εργασίες (κόμβοι, χώροι στάθμευσης κλπ.) ολοκληρώθηκαν μέσα στο καλοκαίρι του 2017.

# Ιστορικό 

Στις 4 Αυγούστου 2008 προέκυψε μια σύμπραξη δημόσιου και ιδιωτικού τομέα από το Ελληνικό Δημόσιο, αναφορικά με την κατασκευή και συντήρηση για 30 έτη της Ολυμπίας Οδού, στη διεθνή κοινοπραξία Ολυμπία Οδός Α.Ε. Σε αντάλλαγμα για την είσπραξη διοδίων, η κοινοπραξία θα επενδύσει συνολικά 2,8 δισ. € για την κατασκευή και τον εκσυγχρονισμό του αυτοκινητοδρόμου.Η αναβάθμιση του αυτοκινητοδρόμου Α8 (Ελευσίνα - Κόρινθος - Ρίο) από την Ολυμπία Οδός Α.Ε. έχει περιγραφεί ως «το μεγαλύτερο και πιο προκλητικό έργο που γίνεται αυτή τη στιγμή στην Ελλάδα και ένα από τα πιο περίπλοκα στην Ευρώπη». Το έργο επίσης περιλαμβάνει την κατασκευή σηραγγών συνολικού μήκους 19 χλμ.Ακολούθως, 63 χλμ. του αυτοκινητοδρόμου μεταξύ Ελευσίνας και Κορίνθου ανακατασκευάστηκαν με προδιαγραφές πλήρους αυτοκινητόδρομου. 120 χιλιόμετρα της προϋπάρχουσας απλής οδού ταχείας κυκλοφορίας στο τμήμα Κόρινθος - Ρίο ανακατασκευάστηκαν με σύγχρονα χαρακτηριστικά.Το έργο υπολογιζόταν πως θα ολοκληρωνόταν εντός 6 ετών, με την ημερομηνία παράδοσης να είχε οριστεί στα τέλη του 2014. Η οικονομική κρίση όμως, οδήγησε σε σημαντικές καθυστερήσεις, οδηγώντας στο γεγονός μεγάλα τμήματα να παραμείνουν για αρκετά έτη ακόμα υπό κατασκευή.Στις 2 Σεπτεμβρίου του 2016 παραδόθηκε στην κυκλοφορία, παρουσία του πρωθυπουργού Αλέξη Τσίπρα το πρώτο ολοκληρωμένο τμήμα της Ολυμπίας Οδού, το τμήμα Αρχαία Κόρινθος-Κιάτο (20 χλμ.), που περιλαμβάνει 2 λωρίδες ανά κατεύθυνση+ΛΕΑ και 2 ανισόπεδους κόμβους (Ζευγολατιού και Κιάτου). Επίσης, την ίδια μέρα παραδόθηκαν στην κυκλοφορία και οι δύο σήραγγες Δερβενίου. Στις 19 Δεκεμβρίου δόθηκαν στην κυκλοφορία τα 9 χιλιόμετρα μέχρι και το Ξυλόκαστρο, αντικαθιστώντας τις επικίνδυνες κυκλοφοριακές ρυθμίσεις στην σήραγγα στο Μελίσσι Κορινθίας. Μέσα στον Ιανουάριο ήρθε και η παράδοση του Α/Κ Ξυλοκάστρου και Δερβενίου, χωρίς τη διπλή λωρίδα στον Αυτοκινητόδρομο. Αυτό συμβαίνει επειδή βρέθηκαν αρχαιότητες στο Κάμαρι Κορινθίας. 
Υπήρχε χρονοδιάγραμμα το οποίο προέβλεπε την παράδοση μέχρι τον Μάρτιο του 2017 και του τμήματος Ξυλόκαστρο-Πάτρα, όπου θα συνδέεται με την Ιόνια Οδό. Την Τρίτη 11 Απριλίου 2017 εγκαινιάστηκε το λειτουργικό τμήμα, από την Κόρινθο μέχρι το Ρίο, μήκους 120 χλμ., το οποίο περιλαμβάνει 2 λωρίδες κυκλοφορίας και Λ.Ε.Α., χωρίς όμως να περιλαμβάνεται η τελική παράδοση των ανισόπεδων κόμβων. Κατά το χρονικό αυτό σημείο, η ολοκλήρωση του έργου είχε φτάσει στο 95%. Ακολούθησε η κατασκευή κάποιων κόμβων εισόδου και εξόδου στο τμήμα Κόρινθος - Ρίο για την πλήρη ολοκλήρωση του Αυτοκινητοδρόμου.

# Σταθμοί διοδίων 

Μετωπικοί Σταθμοί:

στην Ελευσίνα (Χ.Θ. 26+600) και στις δύο κατευθύνσεις,
στον Ισθμό (Χ.Θ. 73+300) και στις δύο κατευθύνσεις,
στο Κιάτο (Χ.Θ. 106+100) και στις δύο κατευθύνσεις,
στον Ελαιώνα (Χ.Θ. 166+500) και στις δύο κατευθύνσεις,
στα Αραχωβίτικα (Χ.Θ. 202+400) και στις δύο κατευθύνσεις,Πλευρικοί Σταθμοί:

στον κόμβο της Νέας Περάμου (Χ.Θ. 33+650), στον κλάδο εισόδου προς Κόρινθο
στον κόμβο της Νέας Περάμου (Χ.Θ. 33+650), στον κλάδο εξόδου από Κόρινθο
στον κόμβο Πάχης (Χ.Θ. 41+750), στον κλάδο εισόδου προς Κόρινθο
στον κόμβο Πάχης (Χ.Θ. 41+750), στον κλάδο εξόδου από Κόρινθο
στον κόμβο των Αγίων Θεοδώρων (Χ.Θ. 65+010), στον κλάδο εισόδου προς Αθήνα
στον κόμβο των Αγίων Θεοδώρων (Χ.Θ. 65+010), στον κλάδο εξόδου από Αθήνα.
στον κόμβο του Ζευγολατιού στον κλάδο εισόδου προς Αθήνα
στον κόμβο του Ζευγολατιού στον κλάδο εξόδου από Αθήνα
στον κόμβο του Κιάτου στον κλάδο εισόδου προς Πάτρα
στον κόμβο του Κιάτου στον κόμβο εξόδου από Πάτρα
στον κόμβο του Δερβενίου στον κλάδο εισόδου προς Αθήνα
στον κόμβο του Δερβενίου στον κλάδο εξόδου από Αθήνα
στον κόμβο της Ακράτας στον κλάδο εισόδου προς Αθήνα
στον κόμβο της Ακράτας στον κλάδο εξόδου από Αθήνα
στον κόμβο των Καλαβρύτων στον κλάδο εισόδου προς Αθήνα
στον κόμβο των Καλαβρύτων στον κλάδο εξόδου από Αθήνα
στον κόμβο του Δρεπάνου στον κλάδο εισόδου προς Αθήνα
στον κόμβο του Δρεπάνου στον κλάδο εξόδου από Αθήνα

# Συνδέσεις 

Η Ολυμπία Οδός συνδέεται με τους παρακάτω αυτοκινητόδρομους:

# Κύριοι Αυτοκινητόδρομοι 

# Κατάλογος Κόμβων 

# Σήραγγες και άλλα τεχνικά έργα στον αυτοκινητόδρομο 

Η Ολυμπία Οδός περιλαμβάνει μεταξύ άλλων και πολλές σήραγγες, με τις σημαντικότερες να βρίσκονται στο τμήμα Κόρινθος - Πάτρα. Αυτές είναι:

# Κατεύθυνση Αθήνα-Πάτρα 

«Γεράνεια» (930 μ.)
«Ευπαλίνος» (1.700 μ)
«Αίθρα» (1.160 μ.)
«Μαύρων Λιθαριών» (1.224 μ.)
«Παναγοπούλας» (3.160 μ.)

# Κατεύθυνση Πάτρα-Αθήνα 

«Παναγοπούλας» (4.000 μ.) [ονομασία: Ανδρέας Παπανδρέου]
«Βολιμής» [ονομασία: Κωστής Στεφανόπουλος]
«Πανόρμου» [ονομασία: Νίκος Τεμπονέρας]
«Πλατάνου» [ονομασία: Κωστής Παλαμάς]
«Ακράτας» (800 μ.) [ονομασία: καπετάν Νικήτας Νικόλαος Πολυκράτης]
«Αιγείρας» (300 μ.) [ονομασία: Πάνος Μυλωνάς]
«Μαύρων Λιθαριών» [ονομασία: Παναγιωτάκης Γεραρής]
«Δερβενίου» (629 μ.) [ονομασία: Νίκος Πετμεζάς]
«Χελιδονίου» (480 μ.) [ονομασία: Διογένης]
«Σκίρων» (360 μ.)
«Θησέας» (319 μ.)Όσον αφορά στα υπόλοιπα τεχνικά έργα (κόμβοι, διαβάσεις, γέφυρες κ.ά.), αυτά είτε καθαιρούνται και κατασκευάζονται από την αρχή (στο τμήμα Κόρινθος - Πάτρα), είτε βελτιώνονται (Αθήνα - Κόρινθος), προσφέροντας έτσι στον οδηγό, σε συνδυασμό με την κύρια οδό, την μέγιστη δυνατή οδική ασφάλεια.

# Η κοινοπραξία 

Η Ολυμπία Οδός Α.Ε. είναι μια κοινοπραξία εταιρειών η οποία έχει αναλάβει την κατασκευή, λειτουργία και εκμετάλλευση των αυτοκινητοδρόμων Α8 (Αθήνα - Πάτρα) και μαζί με την Νέα Οδό Α.Ε. ενός τμήματος του Α5 (Πάτρα - Τσάκωνα) της Ελλάδας από το 2008. Επίσης μέχρι το 2017, που ολοκληρώθηκε ο Α8, λειτουργούσε και εκμεταλλευόταν την Εθνική Οδό 8α (Ν.Ε.Ο. Αθήνας - Πάτρας). Μέτοχοι της είναι οι εξής εταιρείες:
Vinci Concessions SAS (Γαλλία) (29,9%)
Hochtief PPP Solutions GmbH (Γερμανία) (17%)
J&P-Άβαξ (Κύπρος) (17%)
Άκτωρ Παραχωρήσεις ΑΕ (Ελλάδα) (17%)
ΓΕΚ Τέρνα ΑΕ (Ελλάδα) (17%)
Αθηνά ΑΤΕ (Ελλάδα) (2,1%)

# Φωτογραφίες 

 
 
 
 
 
 

# Χάρτης 

Ολυμπία Οδός Α8 Google Maps

# Παραπομπές 

# Εξωτερικός σύνδεσμος 

Ο επίσημος ιστότοπος της Ολυμπίας Οδού
Εγκαίνια Κορίνθου-Πατρών: Όλα τα ονόματα των σηράγγων. news247.gr. 11 Απριλίου 2017.
