
## Hélio Castroneves

Hélio Castroneves (alk. Hélio Castro Neves, s. 10. toukokuuta 1975 São Paulo) on brasilialainen moottoriurheilija. Nykyisin hän ajaa IndyCar-sarjaa Penske Racing -tallissa. Castroneves on voittanut kolmesti Indianapolis 500 -kilpailun (vuosina 2001, 2002 ja 2009). Hän on kaikkien aikojen viides kuljettaja, joka on voittanut kilpailun peräkkäisinä vuosina. 
Castroneves aloitti uransa Indy Lights -sarjassa vuonna 1996. Sieltä hän siirtyi CARTiin vuodeksi 1998 ja edelleen IndyCariin vuonna 2001.
Castroneves voitti parinsa Julianne Houghin kanssa Dancing with the Starsin viidennen tuotantokauden syksyllä 2007.
