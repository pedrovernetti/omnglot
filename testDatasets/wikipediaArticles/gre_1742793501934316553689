
## Πανελλήνιο πρωτάθλημα στίβου ανδρών 1959

Το ΜΕ΄ Πανελλήνιο πρωτάθλημα στίβου ανδρών 1959 διεξήχθη από την Παρασκευή 24 ως τη Δευτέρα 27 Ιουλίου 1959 στο Παναθηναϊκό Στάδιο, στην Αθήνα, χωριστά από το αντίστοιχο Πανελλήνιο πρωτάθλημα στίβου γυναικών 1959. Τη διοργάνωση είχε αναλάβει ο ΣΕΓΑΣ. Πρωταθλητής αναδείχθηκε και πάλι ο Παναθηναϊκός Α.Ο. για πέμπτη συνεχόμενη χρονιά. 

# Χρονικό 

Στους αγώνες μετείχαν 467 αθλητές από 52 σωματεία από όλη την Ελλάδα και από την Κύπρο. Τους παρακολούθησε πλήθος φιλάθλων παρά τον καύσωνα. Από το έτος αυτό στο πρόγραμμα των αγώνων εντάχθηκαν και τα αγωνίσματα του μαραθωνίου και του δεκάθλου, τα οποία υπολογίστηκαν και στη γενική βαθμολογία. Τις πρωινές ώρες διεξήχθησαν κυρίως προκριματικοί και αγωνίσματα δεκάθλου και τις απογευματινές οι τελικοί και τα υπόλοιπα αγωνίσματα του δεκάθλου (τις δύο πρώτες ημέρες). 
Ο μαραθώνιος δρόμος πραγματοποιήθηκε τη Δευτέρα 27 Ιουλίου στην κλασική διαδρομή. Αρχικά είχε προγραμματιστεί για το απόγευμα της 26ης Ιουλίου, αλλά μεταφέρθηκε για τη Δευτέρα, αφού λόγω της εορτής της Αγίας Παρασκευής προβλεπόταν μεγάλη κοσμοσυρροή στο ομώνυμο προάστειο, από όπου θα διέρχονταν οι αθλητές. Ο αγώνας είχε δραματική εξέλιξη λόγω της υπερβολικής ζέστης, αφού εκτός της ακατάλληλης ημερομηνίας, ξεκίνησε και σε τελείως ακατάλληλη ώρα, στις 16:30. Εκκίνησαν 19 αθλητές, από τους οποίους οι 12 εγκατέλειψαν. Μάλιστα δύο αθλητές λιποθύμησαν και τραυματίστηκαν σοβαρά από την πτώση τους στο έδαφος: ο Δημήτρης Δερβένης του Εθνικού Γ.Σ. που υπέστη διάσειση και ο Ευάγγελος Σταματόπουλος του Ολυμπιακού ΣΦΠ που υπέστη εξάρθρωση του ώμου.
Πρωταθλητής σύλλογος αναδείχθηκε για άλλη μια χρονιά ο Παναθηναϊκός Α.Ο. με μεγάλη διαφορά βαθμών από τους υπόλοιπους συλλόγους.

# Οι νικητές 

# Βαθμολογία 

*Βαθμολογήθηκαν συνολικά 23 σύλλογοι.

# Πηγές 

"Αθλητική Ηχώ", 24/7/1959 ως 28/7/1959.
"Μακεδονία", 25/7/1959 ως 28/7/1959.
Ηρακλής Αθανασόπουλος, "Μαραθώνιος & Μαραθώνας", Αθήνα 2010.

# Αναφορές 

