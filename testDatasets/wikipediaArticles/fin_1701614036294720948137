
## Kelechi Iheanacho

Kelechi Promise Iheanacho (s. 3. lokakuuta 1996 Imo) on nigerialainen jalkapalloilija, joka edustaa Englannin valioliigassa pelaavaa Leicester Cityä. Pelipaikaltaan vasenjalkainen Iheanacho on hyökkääjä.

# Ura 

# Seurajoukkueura 

Iheanacho siirtyi Manchester Cityn juniorijoukkueeseen tammikuussa 2014 nigerialaisesta jalkapalloakatemiasta. Kaudeksi 2015-2016 hänet nostettiin seuran ykkösjoukkueeseen. Valioliigassa hän debytoi elokuussa 2015 Watford FC:tä vastaan tullen viimeisiksi minuuteiksi vaihdosta kentälle. Ensimmäisen valioliigamaalinsa hän teki Crystal Palacea vastaan syyskuussa 2015. Hän pelasi valioliigakaudella 2015–2016 26 ottelussa yhteensä 753 minuuttia, ja teki kahdeksan maalia. Hän teki maalin molemmissa pelaamissaan Englannin liigacupin otteluissa, ja City voitti lopulta liigacupin mestaruuden. FA Cupissa hän teki kolme maalia ottelussa Aston Villaa vastaan ja kaikkiaan neljä maalia kolmessa FA Cupin ottelussa. Hän pelasi neljässä ottelussa Mestarien liigan 2015–2016 pudotuspeleissä.Elokuussa 2017 Iheanacho siirtyi Leicester Cityyn 27,7 miljoonan euron siirtosummalla.

# Maajoukkueura 

Iheanacho edusti Nigerian alle 17-vuotiaiden maajoukkuetta vuoden 2013 ikäluokan MM-kilpailuissa, jotka päättyivät Nigerian voittoon. Iheanacho teki turnauksessa kuusi maalia, mukaan lukien neljä maalia Meksikon verkkoon, ja antoi seitsemän maalisyöttöä, joiden ansiosta hänet valittiin turnauksen parhaaksi pelaajaksi ja turnauksen toiseksi parhaaksi maalintekijäksi. Vuonna 2015 Iheanacho pelasi Nigerian alle 20-vuotiaiden maajoukkueessa. Ensimmäisen A-maaottelunsa Nigerian maajoukkueessa hän pelasi MM-karsintaottelussa Swazimaata vastaan 13. marraskuuta 2015. Ensimmäisen maaottelumaalinsa hän teki maaottelussa Malia vastaan toukokuussa 2016. MM-kilpailuissa 2018 hän pelasi kolme ottelua.

# Saavutukset 

Nigeria

Alle 17-vuotiaiden MM-kilpailut: kultaa (2013)Manchester City

Englannin liigacup: 2016Henkilökohtainen

Alle 17-vuotiaiden MM-kilpailuiden parhaan pelaajan Golden Ball -palkinto: 2013
Alle 17-vuotiaiden MM-kilpailuiden toiseksi parhaan maalintekijän Silver Boot -palkinto: 2013

# Lähteet 

