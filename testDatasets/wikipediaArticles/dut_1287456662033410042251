
## Quickstep (dans)

De Quickstep is een ballroomdans in vierkwartsmaat, vergelijkbaar met de maat van een snelle foxtrot. Ondanks deze gelijkenis heeft deze dans een eigen stijl en techniek.

# Geschiedenis 

De Quickstep is in de jaren 20 ontstaan uit een combinatie van de foxtrot, charleston, shag, peabody en one step. De dans is van oorsprong Amerikaans en is in 1927 gestandaardiseerd in Engeland. De Quickstep is ondertussen een volledig op zichzelf staande dans geworden, hoewel de invloeden van de oorspronkelijke dansen nog steeds wel zichtbaar zijn.
Richting het einde van de 20ste eeuw is de Quickstep op hoog niveau steeds sneller geworden. Tegenwoordig wordt veel gebruikgemaakt van hopjes, rennen, veel momentum en snel en veel draaien. Dit is vooral mogelijk gemaakt door het gebruik van tussenmaten. Op lager niveau is dit allemaal in veel mindere mate aanwezig. Dit maakt de dans erg geschikt voor beginners en op de meeste dansscholen wordt deze dans dan ook als een van de eerste dansen geleerd.

# Muziek 

De muziek waarop de Quickstep wordt gedanst is levendig en heeft standaard tussen de 50 en 52 maten per minuut. Typische nummers voor een Quickstep zijn onder andere:

Back it up - Caro Emerald
Don't Get Me Wrong - The Pretenders
Driving Home for Christmas - Chris Rea
Friend Like Me uit Aladdin.
Happy Feet - Milton Ager
Hey There Delilah - Plain White T's
Here Comes My Baby - The Mavericks
Ik Meen 'T - Andr√© Hazes
I'm So Excited - The Pointer Sisters
You Can't Hurry Love - Diana Ross & The Supremes
Nah Neh Nah - Vaya Con Dios
Never Ever Let You Go - Rollo & King
Nine to Five - Dolly Parton
Sing Sing Sing - Louis Prima
Show me how to burlesque - Christina Aguilera
Smile - Lily Allen
The Way to Your Heart - Soulsister
Walking on Sunshine - Katrina & The Waves
You're the One That I Want - Olivia Newton-John

# Uitstraling 

De dans maakt, vooral op hoger niveau, veel gebruik van figuren die in quick's en quickens worden geteld. 
Dit geeft veel snelheid aan de Quickstep; het geheel moet er lichtvoetig en soepel uitzien.
