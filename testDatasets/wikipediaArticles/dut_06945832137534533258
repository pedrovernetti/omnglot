
## Sint-Gertrudiskerk (Maasbracht)

Maasbracht ( uitspraak (info / uitleg)) is een plaats en voormalige gemeente in Nederlands-Limburg.

# Geschiedenis 

Maasbracht werd voor het eerst schriftelijk vermeld in 888, als Warachte en in 1294 als Bracht. Het behoorde tot het Ambt Montfort en vormde daar één schepenbank met Echt en Roosteren.
In 1543 kwam Maasbracht bij het Habsburgse Rijk en vanaf 1716 bij Staats-Opper-Gelre.
In de Franse tijd werd Maasbracht een zelfstandige gemeente. In 1991 werden Linne, Ohé en Laak en Stevensweert geannexeerd. De gemeente telde in 2006 13.613 inwoners (bron: CBS) en had een oppervlakte van 26 km², (waarvan 3,65 km² water). Op 1 januari 2007 is de gemeente Maasbracht samengevoegd met de gemeenten Heel en Thorn tot de nieuwe gemeente Maasgouw.

# Kernen van de voormalige gemeente 

Brachterbeek
Linne, met Weerd
Maasbracht
Ohé en Laak
Stevensweert, met Bilt, Brandt en EilandHet gemeentehuis bevindt zich te Maasbracht.

# Economie 

Maasbracht is nauw met de Maas verbonden. Er is een Maasboulevard waar ook veel economische activiteiten plaatsvinden die met binnenvaart en ook pleziervaart samenhangen. In 1934 kwam het Julianakanaal gereed, wat via het Sluizencomplex Maasbracht toegankelijk is. Maasbracht wordt mede daardoor ook door veel binnenvaartschippers gekozen als zogenaamde "thuishaven", of domicilie (een postadres), omdat men toch een vast adres aan wal moet hebben om schriftelijk bereikbaar te zijn. Ook godsdienstoefeningen (katholiek, hervormd, gereformeerd) konden er worden bijgewoond.

In Maasbracht ligt ook een van de grootste elektriciteitscentrales van Nederland. De Clauscentrale, genoemd naar Prins Claus, levert ruim 8% van de Nederlandse elektriciteit. Maasbracht ligt aan twee snelwegen, de Rijksweg 2 en de Rijksweg 73.
Maasbracht heeft ook een industriehaven met het industrieterrein Koeweide. Hier vindt men scheepvaartgerelateerde bedrijven als Linssen Yachts, en metaalbedrijf Antonius, waar onderdelen van drukketels worden vervaardigd. Ook zijn er de silo's van mengvoederbedrijf De Heus en van Cehave Landbouwbelang.
Naast dit industrieterrein zijn er nog enkele andere, kleinere, bedrijventerreinen.

# Bezienswaardigheden 

De Sint-Gertrudiskerk heeft een 14e-eeuwse toren en is een rijksmonument
Heilig Hartbeeld (1924), gemaakt door Jan Custers
De 19e-eeuwse Leonardusmolen
Het sluizencomplex Maasbracht in het Julianakanaal heeft met 11,85 meter het grootste verval van alle sluizen in Nederland.
De voormalige stoomzuivelfabriek "De Driesprong", aan Rijksweg 4. Van 1910, met uitbreiding van 1922. In 1952 werd het fabriekje verbouwd tot school.
Maas Binnenvaartmuseum, aan Havenstraat 12.

# Zie ook 

Lijst van rijksmonumenten in Maasbracht
Lijst van gemeentelijke monumenten in Maasbracht

# Religie 

De religie in Maasbracht stond en staat in het teken van de schippers. De katholieke schippers konden terecht in de parochiekerk, maar een protestantse kerk was afwezig, omdat Maasbracht weinig protestanten kent. 
Naast de rooms-katholieke parochiekerk heeft Maasbracht twee protestantse kerken gekend, die voornamelijk ten dienste van de protestantse schippers staan of stonden:

De voormalige gereformeerde kerk van 1949, aan Sintelstraat 23, nu protestantse kerk.
De voormalige hervormde kerk van 1950, aan Julianalaan 42, na 2004 gesloopt.
Aan de Havenstraat 15 is een kerkgebouw geopend onder de naam Thuishaven, dat sinds 2016 als City Life Church Midden-Limburg aangesloten is bij City Life Church, onderdeel van de pinksterbeweging.

# Natuur en landschap 

Maasbracht ligt direct aan de Maas op een hoogte van ongeveer 21 meter. Verder is er het Julianakanaal dat in Maasbracht begint en in zuidelijke richting loopt. Het gebied ten zuidwesten van Maasbracht is daardoor op een schiereiland komen liggen, slechts door enkele bruggen met het vasteland verbonden. Na de Tweede Wereldoorlog zijn de noordelijke delen van dit schiereiland vergraven ten behoeve van de grindwinning.

# Geboren in Maasbracht 

Mark van Bommel (22 april 1977), voetballer
Pierre Cnoops (4 juli 1938 - 1 december 2018), buuttereedner
Margo Reuten (23 december 1965), chef-kok

# Nabijgelegen kernen 

Sint Joost, Stevensweert, Brachterbeek, Montfort

# Overig 

De plaats Maasbracht wordt genoemd in een limerick van Kees Stip.
