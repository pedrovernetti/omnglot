
## Γκυ Α΄ του Νταμπιέρ

Ο Γκυ Α΄, γαλλ. Guy I (απεβ. 1151) από τον Οίκο του Νταμπιέρ ήταν κύριος του Νταμπιέρ, του Σαιν-Ντιζιέ και του Μοελάν.

# Βιογραφία 

Ήταν γιος του Τιμπώ/Θεοβάλδου του Νταμπιέρ-συρ-λ'Ωμπ και της Ελισάβετ του Μονλερύ, κόρης του Μίλο Α΄ κυρίου του Μονλερύ και (λόγω της 2ης συζύγου του) υποκόμη του Τρουά.
Ταξίδεψε με τον Ούγο των Μπλουά του Τρουά σε προσκύνημα στην Παλαιστίνη το 1125. Έγινε ιππότης του τάγματος των Ναϊτών και ο γιος του Γουλιέλμος Α΄ επικύρωσε δωρεά ιδιοκτησίας στους ΝαΙτες στο Προβέν. Σχετίστηκε με τον Μπαλιάν τον γηραιό, κύριο του Ιμπελέν, που ταξίδευσε στην Παλαιστίνη με τον Ούγο Α΄ κόμη της Γιάφφας (Ιόππης) και με τον θείο τού Ούγου Α΄, τον Γκυ του Πουιζέ.
Η σύζυγός του Ελβίντ ήταν χήρα του Ούγου του Σασεναί κυρίου του Μοντρεάλ.

# Οικογένεια 

Νυμφεύτηκε την Ελβίντ, κόρη του Ανδρέα του Μπωντεμόν, σενεσάλη της Βουργουνδίας και είχε τέκνα:

Γουλιέλμος Α΄ απεβ. μετά το 1173, κύριος του Νταμπιέρ, Σαιν-Ντιζιέ & Μοελάν. Γιος του ήταν ο:
Γκυ Β΄ απεβ. 1216, κύριος του Νταμπιέρ.
Ανδρέας απεβ. μετά το 1165.
Μίλο απεβ. μετά το 1165.
Γκυ απεβ. 1163, επίσκοπος του Σαλόν.
Ελβίντ απεβ. πριν το 1196, παντρεύτηκε τον Γοδεφρείδο Δ΄ κύριο του Ζουανβίλ.
Αγνή απεβ. μετά το 1192, παντρεύτηκε τον Ναρζό κύριο του Τουσύ.

# Πηγές 

Riley-Smith, Johathan (1997). The First Crusaders, 1095-1131. Cambridge University Press.Schenk, Jochen (2012). Templar Families: Landowning Families and the Order of the Temple in France, c.1120-1307. Cambridge University Press.

# Παραπομπές 

