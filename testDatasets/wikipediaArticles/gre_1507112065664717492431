
## Ρέλια

Το ρέλι και συνηθέστερα στον πληθ. τα ρέλια στην ναυτική ορολογία είναι το εξελληνισμένο rail της αγγλικής γλώσσας. Στο ναυτικό δηλώνει τις κάθε είδους χειρολαβές ή συρματόσχοινα ασφαλείας (hand rails, life rails, safety rails κ.λπ.). Πολλές φορές, συνεκδοχικά, κάποιοι αποκαλούν ρέλια τα πλευρικά κιγκλιδώματα και την κουπαστή του πλοίου. Παλιότερα, στο ναυτικό, ρέλι ονομαζόταν η "ρίζα του θωρακίου". Τα σημερινά ναυτικά ρέλια δεν έχουν σχέση με την ρίζα του θωρακίου αλλά ούτε, φυσικά, με το ρέλι που είναι η ραφή στην άκρη ενός υφάσματος, το τελείωμα. 

# Παραπομπές 

λήμμα "ρέλι", Εγκυκλοπαίδεια Πάπυρος-Λαρούς
