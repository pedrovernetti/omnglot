
## Mark Hamill

Mark Hamill (s. 25. syyskuuta 1951 Oakland, Kalifornia, Yhdysvallat) on yhdysvaltalainen näyttelijä, joka tunnetaan muun muassa Luke Skywalkerin roolista Tähtien sota -elokuvissa sekä Jokerin ääniroolista monessa Batman-projektissa. 

# Varhainen elämä 

Mark Hamill syntyi Kalifornian Oaklandissa perheensä neljäntenä lapsena. Hänen isänsä palveli Yhdysvaltain laivastossa. Hamill eli nuoruutensa Kaliforniassa, Virginiassa, New Yorkissa ja Japanissa.

# Ura 

Tähtien sodan jälkeen hän on ollut myös useiden piirroselokuvien, sarjojen ja videopelien ääninäyttelijänä. Hän on toiminut esimerkiksi Jokerin äänenä muun muassa sarjassa Batman, elokuvassa Batman – Mustan kostajan paluu ja videopelissä Batman: Arkham Asylum, josta Hamill huomioitiin Spike Video Game Awards -ehdokkuudella. Hamill on voittanut British Academy Games Awards -palkinnon Jokerina pelissä Batman: Arkham City.
Lisäksi hän on toiminut Wing Commander -videopelien päähahmon Christopher Blairin äänenä peleissä Wing Commander III: Heart of the Tiger ja Wing Commander IV: The Price of Freedom. Hamill antoi myös äänensä Wolverinelle pelissä X2: Wolverine’s Revenge -pelissä ja mestari Eraqukselle pelissä Kingdom Hearts: Birth by Sleep.
Myös Dark Horse Comicsin sarjakuva The Black Pearl on Hamillin käsialaa.

# Yksityiselämä 

Hamill on ollut vuodesta 1978 lähtien naimisissa Mary Lou Yorkin kanssa. Heillä on kolme lasta.

# Valikoitu filmografia 

# Lähteet 

# Aiheesta muualla 

 Kuvia tai muita tiedostoja aiheesta Mark Hamill Wikimedia CommonsissaMark Hamill Elonetissä
Mark Hamill Internet Movie Databasessa (IMDb.com) (englanniksi)
