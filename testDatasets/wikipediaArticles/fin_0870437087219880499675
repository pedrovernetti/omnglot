
## Luettelo televisiosarjan Serranon perhe jaksoista

Serranon perhe (esp. Los Serrano) on espanjalainen draama-komediasarja, jonka tuotti Globomedia. Sitä esitettiin Espanjan televisiossa Telecincolla kahdeksan tuotantokautta vuosina 2003–2008. Sarja kuvattiin Villaviciosa de Odónin kunnassa Madridin lounaispuolella.Serranon perheellä oli Espanjassa keskimäärin hieman alle viisi miljoona katsojaa. Vuonna 2004 se oli 38,4 prosentin osuudellaan ja 6 891 000 keskimääräisellä katsojallaan vuoden katsotuin televisio-ohjelma. Katsotuin yksittäinen jakso oli 1. huhtikuuta 2004 esitetty kolmannen tuotantokauden ”Melkein pyhä mies” (”Los puentes de Burundi”), jota seurasi 8 191 000 katsojaa. Sarja on palkittu Onda-palkinnolla ja näyttelijä Antonio Resines (Diego Serrano) roolisuorituksestaan ATV-, Fotograma de Plata- ja Zapping-palkinnoilla.

# Juoni 

Diego Serrano, leski ja kolmen pojan yksinhuoltajaisä, menee naimisiin nuoruudenrakkautensa Lucía Capdevilan kanssa, jolla on entisestä liitosta kaksi tytärtä. Lucía tyttärineen muuttaa Serranon taloon, ja sarja seuraa uusperheen ja heidän ystäviensä jokapäiväistä elämää. Pääosa sarjan tapahtumista sijoittuu Serranon kotitaloon, Serranon veljesten tavernaan ja Garcilason kouluun kuvitteellisessa Santa Justan kaupunginosassa Manzanaresin rantamilla Madridissa. Myöhemmin Diego jää uudelleen leskeksi Lucían menehtyessä auto-onnettomuudessa. Tämän jälkeen hän huolehtii yksin heidän lapsistaan. Diego löytää kuitenkin uuden rakkauden, Celian, mutta kaikki ei suju ongelmitta.

# Musiikki 

Sarjan tunnuskappaleen ”1 más 1 son 7” (1 + 1 = 7) esittää Marcos Serranoa näyttelevä Fran Perea. Kappale nousi listaykköseksi Espanjassa vuonna 2003, ja saman vuoden lokakuussa julkaistiin Perean debyyttialbumi. Myös muita Perean kappaleita kuullaan sarjassa Marcosin roolihahmon esittäminä. Jaksojen lopussa ovat soineet muun muassa ”Punto y aparte”, ”Entonces”, ”Besame”, ”Ke te pires” ja ”Pa’ quererte un poquito mas”.
El Sueño de Morfeo -yhtye sai nostetta uralleen esiinnyttyään sarjassa. Sarjasta sai alkunsa myös Santa Justa Klan, jonka muodostavat näyttelijät Natalia Sánchez (Mariá Teresá, Teté), Víctor Elías (Guillermo, Guille), Adrián Rodríguez (David, DVD) ja Andrés de la Cruz (José María, Boliche, Boltsi).
El Sueño de Morfeon kappaleita ”Un túnel entre tú y yo”, ”Nunca volverá”, ”Busco un sueño”, ”Esta soy yo” ja ”Ojos de cielo” on myös kuultu sarjassa.

# Ulkomaat 

Alkuperäistä Serranon perhettä on esitetty Espanjan lisäksi ainakin Uruguayssa, Suomessa, Ranskassa, Chilessä, Meksikossa, Malesiassa, Serbiassa sekä Kosovossa. Suomessa sarja päättyi 19. elokuuta 2009.
Suomessa Yleisradio otti sarjan ohjelmistoonsa kesällä 2007 ja näytti sarjaa arkiaamuisin TV1-kanavalla yhteensä 65 jaksoa. Sarjaa seurasi päivittäin noin 300 000 katsojaa. Suuren suosion myötä Yleisradio ilmoitti, että jo lähetetyt jaksot uusitaan 8. syyskuuta 2007 alkaen. Uudet jaksot alkoivat 2. kesäkuuta 2008 jaksosta 66 lähtien ja jatkuivat aina elokuun 21. päivään ja 124. jaksoon saakka. Kesän 2008 jaksot nähtiin uusintana 20. syyskuuta 2008 alkaen. Sarjan loput jaksot (125–147) esitettiin 2. kesäkuuta alkaen kesällä 2009 tiistaisin ja keskiviikkoisin klo 18.30. Jaksojen uusinnat olivat seuraavana aamuna kello 9.30. Alkaen 22. heinäkuuta 2009 Serranon perhettä näytettiin vain keskiviikkoisin klo 18.30 ja uusinta seuraavana aamuna klo 9.30. Sarja päättyi Suomessa 19. elokuuta 2009. Sarja näytettiin uusintana yleisön toiveesta Yle Areenassa 1. heinäkuuta – 31. joulukuuta 2013.
Serranon perheen formaattiin perustuvia sarjoja on tehty Italiassa (I Cesaroni), Portugalissa (Os Serranos), Tšekissä (Horákovi), Kreikassa (Ευτυχισμένοι μαζί, Evtihismenoi mazi) ja Turkissa (İlk Aşkım). Myös yhdysvaltalainen NBC-kanava on ostanut oikeudet sarjan formaattiin.

# Henkilöt 

# Jaksot 

# Dvd-julkaisu 

Warner on julkaissut sarjaa Suomessa dvd:nä. Levyt sisältävät ainoastaan kunkin kauden jaksot, eikä niissä ole lisämateriaalia. Tekstityksenä on saatavana vain suomi (sillä se on poltettu kuvaan). Dvd:nä ovat ilmestyneet kaikki kaudet 1–8 (jaksot 1–147), ja dvd:n hinta vaihtelee kaupoittain. Serranon perheestä on julkaistu 2.11.2012 Serranon perhe, vol 1 (21-DVD, kaudet 1–4) -kokoelma. Jatkoa se sai 25. lokakuuta 2013, kun julkaistiin Serranon perhe, vol 2 (22-DVD, kaudet 5–8) -kokoelma. 

# Palkinnot ja ehdokkuudet 

Atv Awards
2004: paras miesnäyttelijä (Antonio Resines) – voitto
2004: paras ohjaus – ehdokkuus
2004: paras fiktionaalinen ohjelma – ehdokkuusFotogramas de Plata
2004: paras miesnäyttelijä tv:ssä (Antonio Resines) – voitto
2004: paras naisnäyttelijä tv:ssä (Belén Rueda) – ehdokkuusOndas Awards
2004: paras sarja – voittoSpanish Actors Union
2006: televisio: päänäyttelijän roolisuoritus, nainen (Belén Rueda) – ehdokkuus
2006: televisio: roolisuoritus sivuosassa, nainen (Alexandra Jiménez) – ehdokkuus
2005: televisio: päänäyttelijän roolisuoritus, mies (Antonio Resines) – ehdokkuus
2005: televisio: roolisuoritus sivuosassa, mies (Antonio Molero) – ehdokkuus
2004: televisio: päänäyttelijän roolisuoritus, mies (Antonio Resines) – ehdokkuus
2004: televisio: roolisuoritus sivuosassa, mies (Manolo Caro) – ehdokkuus
2004: televisio: roolisuoritus sivuosassa, mies (Jesús Bonilla) – ehdokkuus
2004: televisio: roolisuoritus sivuosassa, mies (Antonio Molero) – ehdokkuusTP de Oro
2004: paras miesnäyttelijä (Antonio Resines) – ehdokkuus
2004: paras naisnäyttelijä (Belén Rueda) – ehdokkuus
2004: paras kansainvälinen sarja – ehdokkuusZapping Awards
2004: paras miesnäyttelijä (Antonio Resines) – voitto
2004: paras naisnäyttelijä (Belén Rueda) – ehdokkuus

# Lähteet 

# Aiheesta muualla 

Serranon perhe -keskustelufoorumi
Serranon perhe Internet Movie Databasessa (IMDb.com) (englanniksi)
