
## John Backus

John Warner Backus (3. joulukuuta 1924 Philadelphia – 17. maaliskuuta 2007 Ashland) oli yhdysvaltalainen tietojenkäsittelytieteilijä. Hänet tunnetaan ensimmäisen korkean tason ohjelmointikielen FORTRANin kehittäjänä. Fortranin kehitys alkoi työryhmän kanssa vuonna 1954 ja sen ennakoitiin valmistuvan vuodessa, mutta ilmenevät uudet ongelmat venyttivät valmistumista vuoteen 1957. Myöhemmin Backus osallistui ALGOL-kielen kehitykseen.Backus kehitti Peter Naurin kanssa BNF-esitysmuodon, joka on nykyään vakiintunut tapa ohjelmointikielien kielioppisääntöjen esittämiseen.
Backus työskenteli IBM:llä useita vuosikymmeniä ja sai "IBM Fellow'n" arvonimen vuonna 1963. W. Wallace McDowell -palkinto myönnettiin vuonna 1967 Fortranin kehittämisestä. Turing-palkinto hänelle myönnettiin vuonna 1977. Hän jäi eläkkeelle vuonna 1991.Backus valmistui Columbian yliopistosta vuonna 1950.

# Lähteet 

# Aiheesta muualla 

The History of Computing Project: John Backus
IBM Archives: John Backus
