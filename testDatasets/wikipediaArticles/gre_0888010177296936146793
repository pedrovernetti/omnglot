
## A Gypsy's Kiss

Το A Gypsy's Kiss είναι τραγούδι του χαρντ ροκ συγκροτήματος Deep Purple, το έκτο κομμάτι του δίσκου "Perfect Strangers", ο οποίος κυκλοφόρησε τον Σεπτέμβριο του 1984 ανεβαίνοντας στο # 5 στην Μεγάλη Βρετανία, ενώ έγινε πλατινένιος στις Ηνωμένες Πολιτείες.

# Στίχοι και ηχογράφηση 

Οι ηχογραφήσεις του δίσκου διήρκεσαν από τις 10 Ιουλίου μέχρι τις 26 Αυγούστου 1984. Το "A Gypsy's Kiss" αποτελεί ένα από τα πιο δυναμικά κομμάτια του δίσκου, με μία εισαγωγή από την κιθάρα του Ρίτσι Μπλάκμορ να δίνει το έναυσμα για ένα γρήγορο χαρντ ροκ κομμάτι, με εξαιρετικά σόλο από τον Μπλάκμορ και τον κιμπορντίστα Τζον Λορντ.
Οι στίχοι του Ίαν Γκίλαν αναφέρονται στα προβλήματα της μουσικής βιομηχανίας εκείνη την εποχή και επικρίνει την επιρροή του αμερικανικού τρόπου προσέγγισης προς την σκηνή της ροκ.

# Σινγκλ κυκλοφορίες 

Το "A Gypsy's Kiss" κυκλοφόρησε σε μορφή σινγκλ στην δεύτερη πλευρά της ισπανικής έκδοσης του 7" του τραγουδιού "Perfect Strangers", το οποίο κυκλοφόρησε τον Οκτώβριο του 1984. Επίσης, το 1985 συμπεριλήφθηκε στο ΕΡ του "Perfect Strangers", μαζί με το ομώνυμο κομμάτι, το "Wasted Sunsets" και το "Hungry Daze", το οποίο εκδόθηκε στην Μεγάλη Βρετανία.

# Ζωντανές ηχογραφήσεις 

Το "A Gypsy's Kiss" συμπεριλήφθηκε στις ζωντανές εμφανίσεις του συγκροτήματος κατά την περιοδεία για την προώθηση του "Perfect Strangers". Ζωντανά ηχογραφημένοι δίσκοι οι οποίοι συμπεριλαμβάνουν το κομμάτι είναι οι εξής:

In the Absence of Pink (ηχογράφηση - 1985, κυκλοφορία - 1991)
New, Live & Rare (DVD, ηχογράφηση - 1985, κυκλοφορία - 2002)
Perfect Strangers Live (ηχογράφηση - 1984, κυκλοφορία - 2013)

# Τα μέλη των Deep Purple 

Το A Gypsy's Kiss ηχογραφήθηκε από τη δεύτερη σειρά μελών του συγκροτήματος. Τα μέλη της ήταν τα εξής:

Ίαν Γκίλαν - φωνητικά
Ρίτσι Μπλάκμορ - κιθάρα
Τζον Λορντ - πλήκτρα
Ρότζερ Γκλόβερ - μπάσο
Ίαν Πέις - τύμπανα

# Πηγές 

Perfect Strangers CD Booklet, Mercury, 1991
The Complete Deep Purple, Michael Heatley, Reynolds & Hearn, 2005
Ian Gillan: The Autobiography of "Deep Purple's" Lead Singer, Blake Publishing, 1998

# Εξωτερικοί σύνδεσμοι 

Στίχοι A Gypsy's Kiss
Gypsy's Kiss tablature 1
Gypsy's Kiss tablature 2
Gypsy's Kiss tablature 3
Gypsy's Kiss tablature 4
Gypsy's Kiss tablature 5
Gypsy's Kiss (Solo) tablature 6
Deep Purple - Gypsy's Kiss - YouTube
