
## Yyteri Golf

Yyteri (ruots. Ytterö) on Porin 60. kaupunginosa. Se sijaitsee Meri-Porin alueella Yyterinniemen länsiosassa. Yyteri tunnetaan myös samannimisestä hiekkarannastaan, joka on yksi Suomen ja koko Pohjoismaiden pisimpiä. Rock-yhtye The Rolling Stones esiintyi Yyterissä vuonna 1965, jolloin alue oli vielä osa Porin maalaiskuntaa.

# Hiekkarannat 

Yyterissä on kuuden kilometrin pituinen hiekkaranta. Ranta tunnetaan laajasta dyynialueesta. Vanhin ja kaikkein korkein dyynivalli Keisarinpankki on heti sannoille tultaessa. Yyterin hiekkadyynit houkuttelevat matkailijoita ja kaupunkilaisia uimarannalle koko kesän. Yyterissä voi harrastaa monenlaista liikuntaa, muun muassa golfia, ratsastusta, rantalentopalloa ja surffausta. Yyterissä on yli 30 kilometriä retkeilyreittejä, luontopolkuja ja yli kymmenen lintutornia. Yyterin maankuulujen hiekkarantojen omaleimaiseen luontoon voi tutustua esimerkiksi paikoitusalueelta alkavalla 1,8 kilometrin pituisella luontopolkulenkillä. Alueen ainutlaatuisuudesta johtuen Yyteriin rakennettiin 1970-luvulla Yyterin kylpylähotelli, joka oli pahoissa taloudellisissa vaikeuksissa 1990-luvun lamavuosina, mutta on sittemmin päässyt jaloilleen.
Yyterin mäntyjen hyvinvointia uhkaa tähtikudospistiäinen, jonka torjunnassa kokeillaan sukkulamatoja.

# Nähtävyyksiä ja palveluita 

Yyterin hiekkarannat ja dyynit
Yyterin kylpylähotelli
Golfrata ja ravintola 19. reikä
Yyterin Kievari, Yyterinsantojentie 10

# Kuvia 

 
 
 
 
 
 
 

# Katso myös 

Yyterin kartano
Valtakunnallisesti arvokkaat maisema-alueet Suomessa

# Lähteet 

# Aiheesta muualla 

www.visityyteri.fi
Yyteri Pori-tiedossa (poritieto.com)
Avellan, Niilo J.: ”Entisen Ulvilan pitäjän maatilat II: Yyteri”, Satakunta - Kotiseutututkimuksia III, s. 151–154. Toinen painos. Satakuntalainen osakunta, 1928. Näköisversio verkossa (pdf) (viitattu 24.9.2014).
