
## Raitalehvähevonen

Raitalehvähevonen, aikaisemmilta nimiltään merilohikäärme ja levämerihevonen (Phycodurus eques) on meressä elävä merihevosille sukua oleva kala. Se on Phycodurus-suvun ainoa laji.

# Ulkonäkö ja koko 

Raitalehvähevonen on saanut nimensä vartaloaan peittävistä lehvämäisistä ulokkeista. Ne eivät ole liikuntaelimiä vaan ainoastaan naamioitumiskeino. Raitalehvähevonen liikkuu läpinäkyvien eviensä avulla, ja näyttää meressä ajelehtivalta merilevätukolta. Kala voi kasvaa noin 35 sentin pituiseksi.

# Ravinto 

Raitalehvähevonen syö planktonia, levää ja muuta vedessä ajelehtivaa ravintoa.

# Levinneisyys ja elinympäristö 

Raitalehvähevonen elää Australian etelä- ja länsiosien lähivesissä ja pysyttelee matalissa, lämpimissä vesissä. Raitalehvähevosta tavataan usein Laminariales-lahkon ruskolevien ympäröimillä kivillä noin 3–50 metrin syvyydessä.

# Lisääntyminen 

Naaras tuottaa 100–250 mätimunaa. Koiras kantaa munia pyrstönsä alapinnalla noin yhdeksän viikkoa, kunnes ne ovat valmiita kuoriutumaan. Kuoriutuminen kestää 24–48 tuntia, jonka aikana koiras auttaa poikasia kuoriutumaan heiluttamalla pyrstöään.

# Uhat 

Raitalehvähevosen kanta on heikentynyt merien saastumisen ja liian kalastuksen takia.

# Katso myös 

Korulehvähevonen

# Lähteet 

# Aiheesta muualla 

Species in the genus Phycodurus. FishBase. Froese, R. & Pauly, D. (toim.). (englanniksi)
