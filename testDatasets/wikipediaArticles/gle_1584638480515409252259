
## An Páirtí Coimeádach (An Ríocht Aontaithe)

Tá An Páirtí Coimeádach (Leasainm: Na Tóraithe; Ainm Oifigiúil: An Páirtí Coimeádach agus Aontachtach) ar cheann de na páirtithe polaitiúla is sine agus is mó sa Ríocht Aontaithe. Glacann sé seasamh den eite dheis ar cheisteanna eacnamaíochta, agus seasamh coimeádach, i méid níos lú, ar cheisteanna sóisialta. Go hoifigiúil, tá an páirtí i bhfabhar ar an mBreatimeacht. Tá an páirtí ar an bpáirtí is mó i Rialtas na Ríochta Aontaithe ó 2010, agus ar an bpáirtí amháin sa rialtas ó 2015. In olltoghchán is déanaí na Ríochta Aontaithe, i Meitheamh 2017, bhuaigh an páirtí 318 gcinn as na 650 suíomh a bhí le fáil i dTeach na dTeachtaí, teach íochtarach Pharlaimint na Ríochta Aontaithe, agus 42.3% de na guthanna.

# I rialtas na Ríochta Aontaithe 2010–2015 

# Caitheamh an Rialtais 

In olltoghchán na bliana 2010, bhain na Coimeádaigh, faoi cheannas David Cameron, 306 de na 650 suíomh i Westminster amach, a cheadaigh dóibh rialtas a dhéanamh i gcomhcheangal leis an bPáirtí Daonlathach Liobrálach. Chuaigh siad isteach san olltoghchán ag gealladh easnamh bhúiste an rialtais a mhaolú, agus ag gealladh 'stáit níos lú', agus leis na haidhmeanna seo, ghearr siad a lán caithimh rialtais. Idir 2010 agus 2015, thit leibhéal chaithimh an rialtais mar 2.6% san iomlán, cé go raibh difríochtaí móra idir achair difriúla – mar shampla, d'ardaigh caitheamh ar shláinte mar 2.7% (cé gur éirigh éileamh ar aire sláinte níos tapaí fós), fad is a thit an méid airgid tugtha do chomhairlí áitiúla mar timpeall ar 33%.Ag deireadh an téarma sin, i 2015, bhí an easnamh búiste tite ó £153.5 billiún sa bhliain go £88.0 billiún sa bhliain: maolú, cé nach raibh an t-easnamh seo dulta ar ceal san iomlán mar ba aidhm i bhforógra na bliana 2010. Ar an láimh eile, fuair an rialtas a lán beachtaíochta mar gheall ar thionchar neamhionann na ngearrúchán: sna chéad cheithre bhliain, mhaolaigh athruithe i gcaitheamh an rialtais ioncam gach cinn de na cúig dheicheatáin níos bochta sa Ríocht Aontaithe – mar beagnach 3%, an t-athrú is mó, don deicheatáin is bochta – fad is a mhéadaigh siad ioncam gach cinn de na cúig dheicheatáin níos saibhre, ach amháin an deicheatán is saibhre den iomlán.

# Cánacha 

Sa bhliain 2010, d'ardaigh an rialtas cáin bhreisluacha na Ríocht Aontaithe ó 17.5% go 20%. Ar an taobh eile, ar fad an téarma 2010-2015 ar fad, ghearr siad ráta na cánach comhlachta ó 28% go 20% (cé go ndearna athruithe eile d'fheidhmíocht na cánach seo cúiteamh ar an ngearrúchán). Sa bhliain 2012, mhaolaigh siad an ráta ar bhanda is airde na cánach ioncaim chomh maith, é ag dul ó 50% go 45%.

# Ceisteanna Eile 

Chomh maith leis na ceisteanna eacnamaíochta, bhí roinnt imeachtaí eile a bhí faoi chaibidil i rith na tréimhse seo. Bhí ina n-áireamh sin: ardú i dtáillí ollscoile Shasana i 2010; reifreann ar chóras eile do na holltoghchán agus scannal na haiceálta gutháin ag roinnt grúpaí nuachtáin móra i 2011; ceist na hinimirce ón Rómáin agus ón mBulgáir i 2013; gealltanas ag an rialtas de reifreann ar an Aontas Eorpach agus reachtú chun an phósta chomhghnéis a chur sa dlí (i Sasana agus sa Bhreatain Bheag); idirghabháil milíteach sa Libia agus san Iaráic – ach ní sa tSiria, tar éis cliseadh don rialtas i vóta parlaiminte – sna blianta 2013 agus 2014; reifreann ar neamhspleáchas na hAlban, a socraíodh sa bhliain 2012 agus a tharla sa bhliain 2014, agus atheagrú ar an tSeirbhís Náisiúnta Sláinte a rinneadh ar feadh roinnt blianta amach as 2010. Rinne nó thosaigh an rialtas freisin athchóirithe ar na córais sláinte agus sláinte sóisialta, athchóirithe a mhair trí roinnt blianta (agus atá, i gcás athchóirithe an chórais sláinte sóisialta, fós ag teacht i bhfeidhm go dtí an bhliain 2019).

# Reifreann ar an Vótáil Chomórtais Dheabhaigh 

Mar chuid den mhargadh comhcheangail idir an bPáirtí Coimeádach agus an bPáirtí Daonlathach Liobrálach, d'aontaigh an dá pháirtí sa chomhcheangal reifreann a dhéanamh ar córas olltoghchán na Ríochta Aontaithe a athrú ón córas 'First-Past-the-Post' go córas Vótála Chomórtais Dheabhaigh (Instant Runoff Voting (en)) – beart ar thacaigh na Daonlathaigh Liobrálacha leis, cé go raibh an Páirtí Coimeádach ina aghaidh. I rith feachtais an reifrinn, rinne an Páirtí Coimeádach feachtas ina aghaidh. Faoi dheireadh, theip ar an mbeart, agus 32% den vóta buaite aige, i comórtas le 68% ina aghaidh.

# An Pósadh Comhghnéis 

Sa bhliain 2011, d'fhógair an rialtas go mbeadh comhairliúchán ar dlí ar son an phósta chomhghnéis, comhairliúchán a leainseáladh ar 12ú Mhí Mhárta 2012. Bhain an comhairliúchán seo ach amháin le Sasana agus an Bhreatain Bheag, toisc gurb iad Tionól Thuaisceart Éireann agus Parlaimint na hAlban atá freagrach ar reachtaíocht an phósta ina ndlínsí faoi seach. Sa bhliain 2013, tháinig bille leis an bpósadh comhghnéis a aithint sa dlí roimh Pharlaimint; vótáil 127 baill Choimeádacha (Cameron, a raibh ról suntasach aige san fheachtas ar son an bhille, ina measc) ar a shon, agus 137 ina aghaidh, ach tháinig an bille isteach sa dlí mar gheall ar thacaíocht ó na páirtithe eile. Vótáil Parlaimint na hAlban freisin ar bhille leis an bpósadh comhghnéis a chur isteach sa dlí sa bhliain 2014; ní raibh an Páirtí Coimeádach i rialtas na hAlban ag an am sin, ach sa vóta parlaiminte, vótáil 7 mball ar son an bhille, agus 8 ina aghaidh.

# Olltoghchán 2015 

Faoi dheireadh, is breithiúnas maith a thug na vótóirí don pháirtí in olltoghchán na bliana 2015: d'ardaigh an páirtí a roinnt vóta ó 36.1% go 36.8%, agus a méid suíomhanna a bhí acu ó 306 go 331, fad is a chaill a bpairtnéirí, na Daonlathaigh Liobrálacha, beagnach dhá thrian a ranna vóta féin. Tar a éis seo, tháinig an páirtí in ann dul i rialtas ina n-aonar, an socrú a chruthaigh rialtas na Breataine idir 2015 agus 2017.

# I rialtas na Ríochta Aontaithe 2015-2017 

Féach freisin: Breatimeacht

Tar éis Olltoghcháin 2015, ba é gealltanas an pháirtí de reifreann ar an Aontas Eorpach a d'éirigh ina phríomhfhócas don rialtas. Shocraigh David Cameron, a bhí ar son fanachta san Aontas, an reifreann a dhéanamh sa bhliain 2016, de rogha ar tairiscintí eile go ndéanfaí í sa bhliain 2017, mar gur thuairimítí go gcabhródh feachtas gairid leis an taobh 'fanacht'. Rinne lucht fanachta sa pháirtí rogha leis an bhfeachtas a ghiollú bunaithe ar an damáiste eacnamaíochta arbh eagla go ndéanfaí dá n-imreodh an Ríocht Aontaithe den Aontas, fad is a roghnaigh lucht imeachta sa pháirtí a bhfeachtas-sa a bhunú ar easpa airithe den daonlathas san Aontas, a gcuid mhaoímh féin go gcabhródh an 'Breatimeacht' leis an ngeilleagar, agus ar imnithe faoin inimirce de thíortha eile san Aontas, nó ó thíortha iarrthóra don Aontas. Bhí an páirtí an-scoilte i rith an reifrinn: sa pháirtí parlaiminteach, thacaigh 185 feisire le 'fanacht', i gcomórtas le 138 leis an taobh 'imeacht'. Faoi dheireadh, is an taobh 'imeacht' a bhuaigh an reifreann, le 51.9% den vóta, agus 58% na ndaoine a vótáil ar son na gCoimeádach i 2015 agus a vótáil sa reifreann seo ag vótáil ar son imeachta. Cé go ndúirt Cameron roimh an reifreann nach n-éireodh sé as mar Phríomh-Aire agus Ceannaire an Pháirtí dá gcaillfeadh sé, d'fhógair sé a éirí as mar Phríomh-Aire agus Ceannaire an Pháirtí an lá tar éis an reifrinn.Thosaigh comórtas ceannais ina dhiaidh seo, ach shocraigh feisirí Westminster an pháirtí gur Theresa May, Aire Gnóthaí Baile go dtí sin, a d'éireodh ina ceannaire páirtí agus ina Príomh-Aire sula raibh vótáil ag baill an pháirtí ar an gceist.

Sa samhradh go díreach i ndiaidh an olltoghcháin, rinne an rialtas roinnt athruithe eacnamaíochta chomh maith. Ina measc sin, d'fhógair an Seansailéir, George Osborne, go n-ardódh siad an ráta pá íosta go £7.20 san uair amach as Aibreán 2016, agus go dtí £9.00 faoin mbliain 2020. D'fhógair siad roinnt gearrúchán don chóras de chreidmheasaí cáinte ag an am céanna; i ndiaidh brúite ó fheachtasóirí a dúirt go ndéanfadh an t-athrú sin barraíocht dochair do na daoine is bochta, áfach, lagaigh an rialtas na gearrúcháin seo. Ina theannta sin, d'fhógair siad ísliú eile i ráta cáinte na gcomhlachtaí, ó 20% ag an am sin go dtí 18% faoi 2020.

# Olltoghchán 2017 go dtí deireadh cheannasaíocht May 

I ndiaidh Olltoghcháin 2017, shocraigh an Páirtí Coimeádach margadh muinín-agus-soláthar leis an bPáirtí Aontachtach Daonlathach (DUP) le tromlach a fháil i Westminster do na vótáilí eochracha, nós na mbuiséad. Mar chuid den mhargadh seo, fuair an DUP gealltanas ón bpáirtí £1 billiún breise caithimh a dhéanamh i dTuaisceart Éireann, in infheistíocht i gcúrsaí sláinte, oideachais agus infreastruchtúir. Spreag an margadh seo cáineadh ó roinnt polaiteoirí sa Bhreatain Mhór, a bhí neamhshásta le seasaimh an DUP ar cheisteanna na bhfoircheannadh toirchis agus an phósta chomhghnéis. Mar thoradh air seo, d'aontaigh an rialtas an ginmhilleadh a chur ar fáil do mhná as Tuaisceart Éireann ar Sheirbhís Náisiúnta Sláinte Shasana gan a bheith orthu íoc as, tar éis gur chuir feisire de chuid Pháirtí an Lucht Oibre, Stella Creasy, leasú molta ar an Queen's Speech (rún parlaiminte a léiríonn pleananna an rialtais don bhliain le teacht, agus a mheastar go ginearálta mar rún muinín as an rialtas) a chuirfeadh an rud céanna sa dlí.An 13ú Samhain 2018, d'fhógair Theresa May go raibh margadh Breatimeachta féideartha socraithe idir í agus lucht idirbheartaí ochta an Aontais Eorpaigh. An lá ina dhiaidh, shocraigh Caibinéad na Ríochta Aontaithe a dtacaí ocht a thabhairt don mhargadh. Ó shin, tá an margadh seo ina ábhar conspóide móire laistigh den pháirtí. I Mí na Nollag 2018, chuir roinnt feisirí parlaiminte ar an eite dheis, Eoraisceipteach den pháirtí rún neamhmhuiníne in Theresa May ar aghaidh lasmuigh den pháirtí, ag baint lena dtuairim go bhfuil an margadh seo ró-Eoraifilí; I Mí Eanáir, vótáil Teach na dTeachtaí i gcoinne an mhargaidh, agus níos mó ná trian d'fheisirí an pháirtí i measc na bhfeisirí a vótáil ina choinne. I Mí Feabhra, d'imigh tríur feisirí ar eite Eoraifileach an pháirtí, Anna Soubry, Sarah Wollaston agus Heidi Allen, den pháirtí mar gheall ar a neamhshástacht le tionchar na n-Eoraisceipteach laistigh den pháirtí. D'aontaigh siad le hochtur feisirí as Páirtí an Lucht Oibre le grúpa nua polaitiúil a chur ar bun, a raibh 'The Independent Group' ('an grúpa neamhspleách') mar ainm air ar dtús. Tugtar anois 'The Independent Group for Change' ar an ngrúpa seo, cé gur imigh Wollaston agus Allen de chun éirí ina neamhspleáigh agus ina dhiaidh sin ina mbaill den Pháirtí Daonlathach Liobrálach tar éis drochthoradh an ghrúpa i dtoghchán Eorpach 2019.
Leanann freisin athchóirithe don chóras sláinte sóisialta, ar a dtugtar 'Universal Credit' ('An Creidmheas Uilíoch') (en), ar aghaidh ag teacht i bhfeidhm.
I Mí na Bealtaine 2019, tar éis don pháirtí a theacht sa chúigiú háit i dtoghchán Eorpach 2019, agus gan ach 9% den vóta buaite acu, d'fhógair May go n-éireodh sí as mar cheannaire an pháirtí, agus mar sin mar Phríomh-Aire, i Mí Meithimh. Roghnaigh an páirtí ceannaire nua i bpróiseas a mhair mí amháin ag tosú 10ú Mhí Meithimh, iad ag roghnú Boris Johnson faoi dheireadh. Mar sin, d'éirigh seisean ina phríomh-aire ar an Ríocht Aontaithe ag deireadh Mí Iúil.

# Ceannasaíocht Johnson agus olltoghchán 2019 

I Mí Dheireadh Fómhair 2019, shocraigh rialtas na Ríochta Aontaithe agus lucht idirbheartaíochta an Aontais Eorpach margadh nua Breatimeachta. Chuir an rialtas bille chun ceadú leis an margadh seo isteach i dTeach na dTeachtaí, ach tar éis don Teach leasú a chur air chun tabhairt ar an rialtas síneadh ama eile a iarraidh ar an Aontas Eorpach mura socrófaí an Breatimeacht roimh 31ú Mí na Samhna, tharraing an rialtas an bille den Teach. Ina ionad sin, shocraigh an rialtas iarracht a dhéanamh olltoghchán a ghlao, beartú ar ghlac an dá thrian riachtanach de Theach na dTeachtaí leis. Mar sin, beidh olltoghchán eile sa Ríocht Aontaithe ar 12ú Nollaig 2019. 
In Olltoghchán 2019, is é príomhmhana an pháirtí ná "Get Brexit Done. Unleash Britain's Potential", agus iad ag maíomh gurb í an dóigh is fearr leis an Breatimeacht a fhíorú go tapa ná tromlach a thabhairt don Pháirtí Coimeádach i dTeach na dTeachtaí.

# An páirtí in Albain 

Tá Páirtí Coimeádach na hAlban ar an dara páirtí is mó i bParlaimint na hAlba. Cuireann an páirtí in Albain béim mhór ar a chuid creideamh Aontachtach, agus meastar de réir a chéile go bhfuil an páirtí méid áirithe níos faide ar chlé ar cheisteanna eacnamaíochta in Albain ná mar atá i gcodanna eile na Ríochta Aontaithe. Fuair an páirtí 31 tsuíochán as 129 gcinn a bhí le fáil i bParlaimint na hAlba sa toghchán is déanaí, i 2016.

# An páirtí sa Bhreatain Bheag 

Tháinig an páirtí sa tríú háit sa toghchán is déanaí, sa bhliain 2016, do Thionól na Breataine Bige, cé go bhfuil siad anois ar an dara páirtí is mó sa seomra mar gheall ar thréigean amháin agus dhíbirt amháin i measc theachtaí Plaid Cymru, agus tréigean amháin ó UKIP go dtí an Páirtí Coimeádach féin. Paul Davies atá ina cheannaire ar an bpáirtí sa Bhreatain Bheag.

# An páirtí i dTuaisceart Éireann 

Eagraíonn an páirtí fosta i dTuaisceart Éireann, cé nach ach páirtí an-bheag atá iontu ansin. I dtoghchán Tionóil na bliana 2017, fuair an páirtí 2,399 vóta céad rogha, nó 0.3% den iomlán. Neil Johnston atá ina cheannaire ar an bpáirtí. I láthair na huaire, níl aon ionadaí tofa ag an bpáirtí ag leibhéal rialtais ar bith.

# Pobalbhreitheanna 

Ó thosú Mí na Samhna, is idir 36% agus 47% de dhaoine sa Bhreatain Mhór a deir go vótálfaidís ar son an pháirtí dá mbeadh an olltoghchán an lá amárach.

# Féach freisin 

Coimeádachas
Páirtí an Lucht Oibre (Ríocht Aontaithe)
Páirtí Daonlathach Liobrálach
Páirtí Neamhspleáchais na Ríochta Aontaithe
Páirtí Glas Shasana agus na Breataine Bige
Páirtí Náisiúnta na hAlban
Plaid Cymru
Brexit Party
Aontachas Éireannach

# Naisc sheachtracha 

Suíomh gréasáin oifigiúil an Pháirtí Choimeádaigh

# Tagairtí 

