
## Sonic & Sega All-Stars Racing

Sonic the Hedgehog (jap. ソニック・ザ・ヘッジホッグ Sonikku za Hejjihoggu) (eli Sonic-siili) on fiktiivinen hahmo ja videopeliyhtiö Segan virallinen maskotti. Sonicin loivat Segan kehitysryhmä Sonic Teamin jäsenet Naoto Ōshima, Hirokazu Yasuhara sekä ohjelmoija Yuji Naka ja hahmo debytoi pelattavana hahmona yhtiön 16-bittisellä Sega Mega Drive -pelikonsolilla samannimisessä videopelissä vuonna 1991, mutta Sonic oli jo näkynyt Rad Mobile -videopelissä (1991) auton peruutuspeilistä roikkuvana ilmanraikastimena. Sonic luotiin haastamaan Nintendon Mario-hahmo konsolimarkkinoilla ja korvaamaan Segan vanha maskotti Alex Kidd. Sonic esiintyi aluksi yksinomaan Segan laitteistoilla, mutta Segan viimeisen konsolin Sega Dreamcastin hiivuttua Sonic siirtyi muille alustoille. Sonicin viimeinen peli Segan omalla konsolilla on Sonic Adventure 2. Sonic The Hedgehog on myös yksi maailman suosituimmista tasoloikkahahmoista.

# Hahmoesittely 

Sonic on 15 vuotias siniturkkinen siili, joka on syntynyt Joulusaarella (engl. Christmas Island). Sonicin oikea nimi on Sonic ''Maurice'' The Hedgehog. Hän on 155 senttimetriä pitkä ja painaa noin 35 kilogrammaa. Sonic on maailman nopein siili, joka pystyy juoksemaan ääntä nopeammin. Hän voi kiertyä palloksi, lähinnä tuhotakseen vihollisia, mikä on tärkeä osa pelejä ja animaatioita.
Peleissä Sonic ei osaa koskaan uida, vaan vajoaa pohjaan, mutta hän voi juosta veden pinnalla. Adventures of Sonic the Hedgehog -animaatiossa hän tosin osaa uida ja Mario & Sonic at the Olympic Games -peleissä hän käyttää pelastusliivejä pysyäkseen pinnalla ja osaa väliaikaisesti uida vain Super Smash Bros. Brawl -pelissä.
Sonic taistelee ilkeää Tri. Ivo ”Eggman” Robotnikia vastaan ja usein Eggmanin tavoite on kerätä kaikki seitsemän Kaaossmaragdia
(Chaos Emeralds), ja niiden voimalla tuhota maailma ja rakentaa tilalle paikka jota hän hallitsisi. Vanhoissa Sonic-peleissä Eggmanin tavoite oli Kaaossmaragdien voimalla muuttaa kaikki Sonicin eläinystävät aivottomiksi Badnik-roboteiksi. Eläimet toimivat näiden robottien voimanlähteinä, ja Sonicin tuhottua robotin ne loikkivat tiehensä.
Tulkinnasta riippuen Sonic asuu joko kummallisessa versiossa Maa-planeetasta tai planeetta Mobiuksella (kuten vanhoissa DiC’in televisiosarjoissa ja virallisessa Sonic-sarjakuvassa). Sonicin ystäviin kuuluvat muun muassa nuori, kaksihäntäinen lentävä kettu Miles "Tails" Prower, liitävä nokkasiili Knuckles the Echidna sekä myöhemmissä peleissä vaaleanpunainen tyttösiili Amy Rose ja jänis Cream the Rabbit. Sonicilla on ollut myös lukuisia vastustajia tri. Eggmanin lisäksi, kuten Metal Sonic, Shadow the Hedgehog ja Silver the Hedgehog.

# Kyvyt 

Sonicilla on kyky juosta ääntä nopeammin eli yli 1 236 kilometriä tunnissa. Peleissä hänen tunnettuihin kykyihinsä on kuulunut kierrehyökkäys (Spin Attack), jonka hän voi tehdä hyppiessä ja juostessa parhaimalla nopeudella, jolloin Sonic saa viholliset raivatuksi tieltään. Suomenkielisissä ohjekirjoissa kyky on nimetty erilaisesti, muun muassa ”Super Sonicin kierrehyökkäys” ja ”pyörresyöksy” . Sonic 2:sta lähtien Sonic on saanut hetkessä lisävauhtia syöksyhyökkäyksen (Spin Dash) avulla. Sonic CD:ssä Sonic pystyy tekemään ”Super Peel-Out”
-liikkeen, jolloin hänen nopeutensa kasvaa ja jalkojensa liike menee 8-muotoon. Sonic Adventuressa Sonic kykenee tekemään ”Homing Attack” -liikkeen, jolloin hän ohjautuu pallona kohdetta päin. Hän voi myös käyttää Wisp-avaruusolioiden voimia Sonic Coloursissa. 
Sonicilla on ollut pelisarjan aikana useita erilaisia muodonmuutoksia. Sonic kykenee muuttumaan kultaiseksi ”Super Soniciksi” saatuaan haltuunsa seitsemän Kaaossmaragdia ja vähintään 50 sormusta. Super Sonicin piikit nousevat yläviistoon ja hän on liki haavoittumaton ja kykenee toisinaan jopa lentämään (nähty lähinnä avaruudessa). Super Sonicin voimat ehtyvät kun sormukset kuluvat loppuun ja hän muuttuu takaisin tavalliseksi Soniciksi. Super Sonic esiintyy ensimmäisen kerran Sonic 2 -pelissä ja on useimmiten käytetty muodonmuutos, joka on esiintynyt pelisarjan aikana.
Lisäksi ainoastaan Sonic 3 & Knuckles -pelissä Sonic saa haltuunsa seitsemän Supersmaragdia ja voi muuttua ”Hyper Soniciksi”. Hyper Sonic välkkyy kaikkien Kaaossmaragdien väreissä. Lisäksi Hyper Sonic kykenee tekemään tuplahypyn mihin suuntaan tahansa. ”Sonic the Werehog” esiintyy Sonic Unleashedissa, jossa Sonicista tulee yöaikaan ”susi-Sonic”, jolla on erikoisia ominaisuuksia. Pelin alussa hän saa tämän muodon Eggmanin houkuteltua hänet laitteeseensa. Were-hog-muoto nähdään vain tässä pelissä ja muun muassa Sonic Archie -sarjakuvassa sekä Night of the Werehog-lyhytfilmissä. Sonic and the Secret Ringsin ”Darkspine Sonic” on Sonicin erikoisempi supermuoto, joksi Sonic muuttuu kolmen World Ring -sormuksen avulla (raivon, vihan ja surun sormuksilla) Erazor Djinnin tapettua Shahran. ”Excalibur Sonic” esiintyy Sonic and the Black Knightissa. Siinä Sonic saa kultaisen haarniskan, mutta Sonicin piikit eivät nouse yläviistoon.

# Sarjakuvat ja animaatiot 

# Archie Comics -sarjakuvat 

Archie Comics alkoi julkaista samannimistä sarjakuvaa vuonna 1993, ja Semic julkaisi sitä Suomessa vuosina 1994–1996. Vuodesta 2010 lähtien sitä ryhdyttiin julkaisemaan alkuperäiskielellä. Kuten piirrosarjassa Sonic oli yksi vapauden taistelijoista, jotka yrittävät kukistaa tri Robotnikin diktatuurin. Sarjakuvassa Sonicilla on oma perhe, robostroitunut setänsä Chuck sekä lemmikkikoira, joka joutuu sarjakuvan aikana myös robostroiduksi ja siten myöhemmin takaisin fyysiseen muotoonsa. Sonic joutuu myös itse väliaikaisesti robostroiduksi kaksi kertaa sarjakuvan aikana ja hänellä on ollut rakkaussuhteita lukuisiin henkilöihin erityisesti Sally Acorniin.

# Sonic the Comic 

Vuosien 1993 ja 2002 välillä Fleetway-kustantamon, nykyisin Egmontin julkaisemassa Sonic the Comic -sarjakuvassa Sonicin persoonallisuus on paljon vakavampi ja aggressiivinen jopa hänen ystäviään kohtaan. Sonic on johtohahmo vapauden taistelijoissa, joihin sarjakuvassa kuului Miles ”Tails” Prower, Amy Rose, Johnny Lightfoot, Porker Lewis sekä myöhemmin myös Knuckles ja Tekno. Sarjakuvassa Sonic kertoi olleensa alun perin tavallinen ruskeaturkkinen siili, joka pääsi sisään lempeämielisen tri. Ovi Kintoborin laboratorioon ja ryhtyi tällöin hänen apulaisekseen. Myöhemmin laboratorio vaningon seurauksena Kinborista muuntautui julma tri. Ivo Robotnik. Sarjakuvan aikana planeetta Mobius joutuu Robotnikin hallinnan alle Sonicin ja kumppaneiden ollessa toisessa ulottuvuudessa vain pari kuukautta. Sarjakuvassa Sonicin supermuoto Super Sonic on erillinen, psykoottinen demoniolento, jota Sonic ei pysty itse hallitsemaan käyttäessään Kaaosmaragdien voimaa.

# DiC-piirretyt 

DiC on tuottanut kolme erilaista Soniciin perustuvaa piirrossarjaa. Sonicin ääninäyttelijänä toimi kaikissa kolmessa animaatiosarjassa Jaleel White. Ensimmäinen oli Adventures of Sonic the Hedgehog, jota tehtiin vain yksi tuotantokausi. Sarjassa käsitellään Sonicin ja Tailsin seikkailuja humoristisella tavalla. Kuten peleissä, sarjassa Sonic ja Tails pysäyttävät tri. Robotnikin lukuisat suunnitelmat vallata planeetta Mobius. Sarjassa myös Sonicin lempiruuaksi paljastuu chilimakkara, johon myöhemmin viitataan Sonicin lempiruokana muissa piirretyissä ja peleissä. Sarjasta on olemassa myös 66. jakso Sonic’s Christmas Blast, joka on jouluaiheinen televisiospeciaali, jossa Sonic yrittää valjastaa täydellisen nopeuden ja pysäyttää tri. Robotnikin aikeet pilata joulun.
Toinen paljon vakavampi ja fanien hyväksynnän saanut, kolme tuotantokautta kestänyt on Sonic the Hedgehog, fanien keskuudessa Sonic SatAM (Saturday AM). Sarjassa Sonic oli yksi vapaustaistelijoista (engl. freedom fighters), jotka yhdessä pysäyttävät tri. Robotnikin, joka on valloittanut suuren osan Mobiuksesta ja hallitsee sitä julmalla, futuristisella diktatuurilla. Sarjassa Sonicilla on myös rakkaussuhde Sally Acornin kanssa. Lukuisia elementtejä sarjasta on otettu mukaan Archie Comicsin sarjakuvaan.
1990-luvun lopulla DiC teki vielä yhden tuotantokauden pituisen, 40 jakson mittaisen Sonic Undergroundin (spin-off), joka tuotettiin yksinoikeudella Sci-Fi Channel -kanavalle. Sarjassa esiteltiin yksinoikeudellisesti Sonicin sisarukset Sonia ja Manic, heidän äitinsä ja Mobiuksen entinen hallitsija Kuningatar Aleena, jonka valta riistettiin tri. Robotnikin toimesta. Sonic, Sonia ja Manic yrittävät etsiä läpi sarjan heidän kadonnutta äitiään. Sarja ei sovi samaan jatkumoon pelien tai muiden Sonic piirrettyjen kanssa, ja sitä pidetäänkin erillisenä jatkumona/viralliseen jatkumoon kuulumattomana.

# Sonic the Hedgehog (OVA-elokuva) 

1996 Taki Corporation teki myös kaksiosaisen Sonic the Hedgehog -animen (tunnetaan myös nimellä Sonic OVA), joka julkaistiin 1999 Yhdysvalloissa ja Euroopassa tunnin pituisena elokuvana. Elokuvassa Sonic lähtee Robotnikin avunpyynnöstä pysäyttämään apurinsa Tailsin kanssa generaattoria, joka sijaitsee Robotropoliksessa ja jota Metal Robotnik vartioi. Myöhemmin selviää, että generaattori on osa Robotnikin suunnitelmaa saada Sonicin muisti ja kyvyt voimanlähteeksi hänen luomukselleen Hyper Metal Sonicille. Elokuvan aikana Sonic joutuu taistelemaan Hyper Metal Sonicia vastaan kahdesti ja saa hänestä tasavertaisen vastuksen. Elokuvassa Sonicin ääninäyttelijänä toimii englanniksi Martin Burke ja japaniksi Masami Kikuchi.

# Sonic X 

Sonic X esitettiin vuosina 2003–2004 ja se näkyi myös Suomessa maksullisella Jetix-kanavalla. Heti ensimmäisessä jaksossa Sonic yrittää pysäyttää tri. Eggmanin ja pelastaa Creamin ja Cheesen. Eggmanin käyttäessä laitetta johon Kaaossmaragdit oli asetettu, teleporttaa Sonicin ja muut ihmisten maailmaan, jossa poliisit alkavat jahdata häntä. Maailman nopein autokaan ei saa Sonicia kiinni Sonicin rikkoessa äänivallin ja ampaistessa moottoritietyömaan rampilta lentoon. Sonic putoaa uima-altaaseen, josta ei pääse ylös omin avuin, koska ei osaa uida. Onneksi Chris Thorndyke auttaa Sonicin ylös ja siitä tarina alkaa. Sonic X:n toisen kausien tarinat perustuvat Sonic Adventure, Sonic Adventure 2 ja Sonic Battle -peleihin, joissa Sonic kohtaa vastustajina Chaos-vesiolennon, Shadow the Hedgehogin ja Emerlin. Kolmannella kaudella Sonic ja ystävät yrittävät pysäyttää galaktista Metarex-armeijaa. Sarjassa Sonicin ääninäyttelijänä on toiminut englanniksi Jason Griffith (hän myöhemmin jatkaa Sonicin ääninäyttelijänä peleissä) ja japaniksi Junichi Kanemaru, joka on myös toiminut Sonicin japanilaisena ääninäyttelijänä peleissä. Mutta englanninkielisessä versiossa on sensoroitu monia kohtauksia jotka ovat Japaninkielisessä vrsiossa tiettyjen kopiointioikeuksien ja raa'n väkivallan vuoksi.

# Räyhä-Ralf 

Disneyn videopelien maailmaan sijoittuvassa animaatiossa Räyhä-Ralfissa (eng. Wreck-It Ralph) nähdään Sonic tekemässä lyhyeen esiintymisensä. Myös tri. Robotnik nähdään vilahtavan elokuvassa muiden tunnettujen videopeli-hahmojen tapaan.

# Sonic Boom 

Sonicin uusi televisiosarja,Sonic Boom, luo hahmolle kokonaan uuden ulkoasun ja täysin erilaisen universumin.

# Elokuva 

10. kesäkuuta paljastettiin, että Sony Pictures ja SEGA aikovat tuoda sinisen siilen valkokankaalle vuoden 2016 aikoihin. Elokuvan tuotannosta vastaa Neil H. Mortiz (Hurjapäät-elokuvasarja, 21 Jump Street ja 22 Jump Street elokuvat) ja hänen Original Films yhtiönsä sekä Segan oma animaatioyhtiö Marza Animation Planet.
Elokuvan aikaisemmin kaavailtu vuoden 2016 julkaisu ajankohta on siirretty vuodelle 2018.
Myöhemmin tämäkin muutettiin ja nyt elokuva on tulossa vuoden 2019 loppupuolella. Myös elokuvan tuotantoyhtiö on vaihtunut Sony Picturesista Paramount Picturesiin. Sonicin äänenä toimii elokuvassa Ben Schwartz.

# Lähteet 

# Aiheesta muualla 

Sonic Channel - Sonicin hahmotiedot (japaniksi)
Sonic Retro - wikiartikkeli (englanniksi)
Sonic HQ (englanniksi)
Sonic IMDb:ssä (englanniksi)
