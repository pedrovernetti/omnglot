
## Phenomenon

Lasarus-ilmiö on elintoimintojen odottamaton palautuminen sen jälkeen kun elvyttämisyrityksistä on luovuttu. Ilmiön nimi on peräisin Raamatusta, jonka mukaan Jeesus herätti Lasaruksen kuolleista tämän ollessa kuolleena neljättä päivää.
Ilmiöstä on tehty tositapahtumiin perustuva dokumenttielokuva "The Lazarus Phenomenon", joka kertoo pastori Daniel Ekechukwun ja Ian McCormackin kertomista kokemuksista kuolemanjälkeisestä elämästään ja sieltä palaamisesta.
Vuonna 2017 Helsingin ja Uudenmaan sairaanhoitopiiri tiedotti Helsingin seudun yliopistollisen keskussairaalan ja Helsingin kaupungin pelastuslaitoksen tekemästä tutkimuksesta, jossa oli seurattu 840:tä potilasta 10 minuuttia sen jälkeen, kun heidän elvyttämisensä oli lopetettu hoito-ohjeiden mukaisesti. Viiden tutkittavan elintoiminnot palautuivat 3–8 minuutin päästä elvytyksen lopettamisesta. Yhdenkään aivotoiminta ei kuitenkaan palautunut ja he menehtyivät. Tutkimusryhmä tuli johtopäätökseen, että elvytysohjeita tulisi päivittää ja potilasta pitäisi tarkkailla kymmenen minuuttia elvytyksen lopettamisen jälkeen.

# Lähteet 

