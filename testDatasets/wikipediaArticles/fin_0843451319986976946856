
## HMS Foxhound (1909)

HMS Foxhound oli Britannian Kuninkaallisen laivaston Beagle-luokan hävittäjä, joka palveli ensimmäisessä maailmansodassa.

# Valmistus 

Alus tilattiin John Brown and Companyltä Clydebankistä osana vuosien 1908-1909 laivasto-ohjelmaa. Sen köli laskettiin 1. huhtikuuta 1909 ja alus laskettiin vesille vielä samana vuonna 11. joulukuuta. Alus valmistui syyskuussa 1910.

# Palvelus 

Alus liitettiin valmistuttuaan 1. hävittäjälaivueeseen, josta se siirrettiin 5. hävittäjälaivueeseen 1911. Laivueen mukana alus siirtyi Välimerelle, jossa se oli edelleen ensimmäisen maailmansodan puhjetessa. Alus myytiin 1. marraskuuta 1921 romutettavaksi.

# Lähteet 

Gardiner, Robert (toim.): Conway's All the World's Fighting Ships 1906–1921. Lontoo, Englanti: Conway Maritime Press, 1985. ISBN 0-85177-245-5. (englanniksi)
Cocker, Maurice: Destroyers of the Royal Navy, 1893-1981. Englanti: Ian Allan, 1982. ISBN 0-7110-1075-7. (englanniksi)
Friedman, Norman: British Destroyers - From Earliest Days to the Second World War. Yorkshire, Englanti: Seaforth Publishing, 2009. ISBN 978-1-84832-049-9. (englanniksi)

# Viitteet 

