
## Rattikelkkailu talviolympialaisissa 2010

Vuoden 2010 talviolympialaiset järjestettiin Vancouverissa, Kanadassa 12.–28. helmikuuta 2010. Useita suorituspaikkoja sijaitsee Richmondissa, Callaghan Valleyssä, Whistlerissä ja Brittiläisen Kolumbian yliopistolla.
Montrealin (1976) ja Calgaryn (1988) jälkeen Vancouver on jo kolmas kanadalainen olympialaisten isäntäkaupunki. Se voitti äänestyksessä Itävallan Salzburgin ja Etelä-Korean Pyeongchangin. 
Ennen kisoja Vancouver ja Whistler olivat luvanneet parantaa merkittävästi kaupunkeja yhdistävän Sea-to-Sky Highwayn turvallisuutta. Tämän rannikolta korkealle vuoristoon kulkevan valtatien keliolot ovat pahamaineiset.
Kisat alkoivat kuolemantapauksella, kun 21-vuotias georgialaiskelkkailija Nodar Kumaritašvili sai surmansa harjoituksissa menetettyään ohjaskelkkansa hallinnan ja törmättyään radan sivulla olevaan teräspylvääseen. Onnettomuuden vuoksi Georgia harkitsi kisoista vetäytymistä, mutta päätti jäädä kisoihin. Olympiarataa on sanottu maailman nopeimmaksi radaksi ja sen turvallisuutta on kritisoitu.lähde tarkemmin?Kisajärjestäjien tavoitteena oli järjestää mahdollisimman vähän ympäristöä kuormittavat olympialaiset. Tavoitteeseen pyrittiin rakentamalla kisapaikoille ja olympiakyliin matalaenergiataloja ja kompensoimalla olympialaisten päästöt sijoituksilla uusiutuvaan energiaan. Lisäksi kisavierailijoiden toivottiin matkustavan julkisilla kulkuneuvoilla ja kierrättävän.

# Valintaprosessi 

Pitopaikka päätettiin KOK:n yleiskokouksessa 2. heinäkuuta 2003 Prahassa, Tšekissä.

# Lajit 

Olympiaohjelmassa oli 86 tapahtumaa 15 eri urheilulajissa.

# Maskotit 

Kisojen viralliset maskotit ovat

Sumi, eläinten suojelijahenki, jonka päähine on miekkavalaasta, siivet kuin ukkoslinnulla ja vahvat karvaiset jalat kuin mustakarhulla.
Quatchi, isojalka, jolla yllään varsikengät ja korvaläpät
Miga, mystinen merileijonan, miekkavalaan ja kermodekarhun risteymäQuatchi ja Miga ovat olympiakisojen viralliset maskotit. Sumi on paralympiakisojen maskotti. Näiden maskottien lisäksi kisoissa on mukana myös Mukmuk, Vancouverinsaaren murmeli.

# Avajaiset 

Avajaisissa BC Place -hallissa 12. helmikuuta olympiatulen sytytti neljä kanadalaista urheilijaa yhdessä: jääkiekkoilija Wayne Gretzky, alppihiihtäjä Nancy Greene, pikaluistelija Catriona LeMay Doan ja koripalloilija Steve Nash. Soihdun toi stadionille paralympialaisurheilija Rick Hansen. Avajaiset järjestettiin olympialaisten historian ensimmäistä kertaa sisätiloissa. Tulen sytyttämisen kanssa hallin sisällä oli kuitenkin teknisiä ongelmia, ja Doan jäi seisomaan soihtu kädessään, kun kolme muuta urheilijaa sytyttivät soihdun. Tämän jälkeen Gretzky sytytti toisen olympiatulen hallin ulkopuolella. Urheilijoiden olympiavalan vannoi naisjääkiekkoilija Hayley Wickenheiser ja toimitsijoiden valan Michel Verrault. Avajaisissa pidettiin minuutin hiljainen hetki kelkkailuharjoituksissa kuolleen georgialaisen Nodar Kumaritašvilin muistoksi. Hiljaisen hetken aikana Kanadan lippu ja olympialippu laskettiin puolitankoon. Avajaiset rikkoivat Kanadan television katsojaennätyksen, sillä noin 13,3 miljoonaa kanadalaista seurasi koko lähetyksen.

# Osallistujat 

Vuoden 2010 talviolympialaisiin osallistui 2566 urheilijaa 82 eri olympiakomitesta. Caymansaaret, Ghana, Kolumbia, Pakistan, Peru olivat vuonna 2010 ensimmäisen kerran mukana talviolympialaisissa. Lisäksi Montenegro ja Serbia debytoivat omina valtioinaan.

 Tongalla oli tavoitteena lähettää ohjaskelkkailija Bruno Banani edustamaan maata ensimmäistä kertaa talviolympialaisissa, mutta viimeisessä karsintakilpailussa tapahtunut kaatuminen pilasi suunnitelman. Luxemburgin tavoitteena oli lähettää kaksi kilpailijaa, mutta hiihtäjä Kari Peters ei saanut koottua tarvittavaa määrää FIS-pisteitä ja alppihiihtäjä Stefano Speck loukkaantui ennen kisoja.
 Kenialla oli tarkoitus lähettää hiihtäjä Philip Boit neljänsiin talviolympialaisiinsa, mutta FIS:n asettama aiempaa korkeampi pisteraja jäi Boitilla vain kahden pisteen päähän.

# Kilpailuiden aikataulu 

# Mitalitaulukko 

Vuoden 2010 talviolympialaisten mitalitaulukon ykkössijan saavutti isäntämaa Kanada.

# Kuvagalleria 

 
 
 
 
 
 
 
 
 
 

# Katso myös 

Mario & Sonic at the Olympic Winter Games
Vancouver 2010 (videopeli)
Talviparalympialaiset 2010

# Lähteet 

# Aiheesta muualla 

 

Talviolympialaiset 2010 YouTube kanava
