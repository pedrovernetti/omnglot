
## Προεδρικές εκλογές στη Γουινέα (2015)

Προεδρικές εκλογές διενεργήθηκαν στη Γουινέα στις 11 Οκτωβρίου 2015. Το αποτέλεσμα ήταν η νίκη από τον πρώτο γύρο για τον πρόεδρο Αλφά Κοντέ, ο οποίος συγκέντρωσε το 58% των ψήφων.

# Πλαίσιο 

Τον Δεκέμβριο του 2013 η επιδημία του ιού Έμπολα που ξεκίνησε από τη Γουινέα μεταδόθηκε στις όμορες Σιέρα Λεόνε και Λιβερία. Την περίοδο των εκλογών η επιδημία είχε τελειώσει, παρότι είχαν σημειωθεί ορισμένα ήσσονος σημασίας κρούσματα.Τα 7 κόμματα της αντιπολίτευσης ζήτησαν την αναβολή της ψηφοφορίας, επικαλούμενα παρατυπίες κατά τη διαδικασία εγγραφής στους εκλογικούς καταλόγους. Ωστόσο, τα αιτήματά τους απορρίφθηκαν από την ανεξάρτητη εφορευτική επιτροπή (CENI). Εξάλλου, το Ανώτατο Δικαστήριο απέρριψε και προσφυγή για αναβολή των εκλογών από τον πρώην πρωθυπουργό, Σελού Ντιαλέν Ντιαλό.

# Εκλογικό σύστημα 

Οι εκλογές διεξήχθησαν με το σύστημα των δύο γύρων. Αυτό σημαίνει ότι θα διεξαγόταν και δεύτερος γύρος σε περίπτωση που δεν θα υπήρξε υποψήφιος που να συγκεντρώνει ποσοστό άνω του 50% των ψήφων στον πρώτο γύρο. Ο πρόεδρος έχει δικαίωμα επανεκλογής μόνο μία φορά.

# Εκστρατεία και διεξαγωγή 

Συνολικά 8 ήταν οι υποψήφιοι που διεκδίκησαν την προεδρία, ανάμεσα στους οποίους και ο πρόεδρος Αλφά Κοντέ. Το UFDG διόρισε ως υποψήφιό του τον Ντιαλό στις 25 Ιουλίου 2015 και άλλους. 
Κατά την προεκλογική εκστρατεία σημειώθηκαν περιστατικά βίας. Μόνο την εβδομάδα πριν την ψηφοφορία, σκοτώθηκαν 10 άτομα σε συγκρούσεις ανάμεσα σε υποστηρικτές των μονομάχων για τις προεδρικές εκλογές και στις δυνάμεις ασφαλείας.Οι κάλπες άνοιξαν στις 7 το πρωί και έκλεισαν στις 6 το απόγευμα και τα εθνικά σύνορα έκλεισαν την ημέρα της ψηφοφορίας. Η κυκλοφορία επετράπη μόνο στους εκλογικούς παρατηρητές, τους κυβερνητικούς αξιωματούχους και στις δυνάμεις ασφαλείας, σύμφωνα με προεδρικό διάταγμα. Παρατηρητές έστειλαν στην περιοχή τόσο η Αφρικανική Ένωση όσο και η Ευρωπαϊκή Ένωση.

# Αποτελέσματα 

Δεν χρειάστηκε η διεξαγωγή 2ου γύρου, καθώς επανεξελέγη πρόεδρος ο Αλφά Κοντέ, με ποσοστό 57,8% των ψήφων. Τα τελικά αποτελέσματα ανακοινώθηκαν από το Συνταγματικό Δικαστήριο στις 31 Οκτωβρίου 2015 και ήταν πολύ κοντά στα προσωρινά αποτελέσματα που είχε ανακοινώσει η ανεξάρτητη εκλογική επιτροπή. Η δεύτερη θητεία του Κοντέ ξεκίνησε στις 21 Δεκεμβρίου.
Ο Ντιαλό και ο Τουρέ κατήγγειλαν νοθεία.

# Παραπομπές 

