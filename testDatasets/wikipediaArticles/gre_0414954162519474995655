
## Γιλντιρίμ Ακμπουλούτ

Ο Γιλντιρίμ Ακμπουλούτ (Yıldırım Akbulut, γενν. 15 Νοεμβρίου 1935) είναι Τούρκος πολιτικός, ο οποίος διετέλεσε Πρόεδρος του Κόμματος της Μητέρας Πατρίδας, καθώς και Πρωθυπουργός της χώρας.
Γεννήθηκε το 1935 στο Ερντζιντσάν και ήταν γιος ταχυδρόμου. Σπούδασε Νομική στο Πανεπιστήμιο της Κωνσταντινούπολης. Μετά την αποφοίτησή του, εργάστηκε ως δικηγόρος. Παντρεύτηκε και απέκτησε τρία παιδιά.
Αφού εξελέγη βουλευτής της γενέτειράς του, διετέλεσε Υπουργός Εσωτερικών στην Κυβέρνηση του Τουργκούτ Οζάλ. Μετά την εκλογή του Οζάλ στην Προεδρία της χώρας, ο Ακμπουλούτ έγινε Πρωθυπουργός, θέση στην οποία παρέμεινε από τις 9 Νοεμβρίου 1989 ως τις 23 Ιουνίου 1991.
