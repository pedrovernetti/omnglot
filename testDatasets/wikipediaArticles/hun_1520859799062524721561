
## A szerelem nevében

A szerelem nevében (eredeti címe: En nombre del amor) egy, a Televisa által 2008–2009-ben készített mexikói teleregény Leticia Calderón, Victoria Ruffo és Arturo Peniche főszereplésével. Magyarországon a Story TV 2010. július 26-án tűzte műsorára a 171 epizódból álló sorozatot.

# Történet 

A szerelem nevében a régi vidéki Mexikó értékeinek és hagyományainak érzékletes bemutatásával, hatalmas belső érzelmi viharok és érdekellentétek ábrázolásával meséli el két testvérpár történetét.
A történet egy eldugott kis faluban, Real del Montéban játszódik, az Espinoza de los Monteros családdal a középpontban.
Macarena (Victoria Ruffo) és Carlota (Leticia Calderón) két nővér, akik drágán megfizetnek fiatalkori botlásukért. Fájdalommal, magánnyal és nehezteléssel a szívükben kénytelenek tölteni életük alkonyát, amiatt vezekelve, hogy fiatalon ugyanazon férfi, Cristóbal Gamboa (Arturo Peniche) iránt lobbantak szerelemre.
Paloma (Allisson Lozz) és Romina (Altair Jarabo) gyermekkori barátok, kapcsolatukat próbára teszi a kamaszkori szerelem, a féltékenység, az irigység és a versengés.
Paloma kislányként elveszíti a szüleit, Javiert (Eduardo Capetillo) és Sagrariót (Bibi Gaytán) egy tragikus autóbalesetben, így kénytelen a vénkisasszony nagynénjeihez, Macarenához és Carlotához költözni. Macarena egy igazán kedves, szerető és gondoskodó asszony, aki hamar kötődni kezd unokahúgához. Ugyanakkor Carlota egy elnyomó, rideg és túlontúl domináns nő, aki szinte élvezetet lel abban, hogy megkeseríti Paloma életét. A két nagynéni egy sötét családi titkot őriz, aminek sorsfordító hatása lesz Paloma életére. Amikor a titokra fény derül, a lány élete gyökerestül felfordul...
A történetben arra is fény derül, hogy Carlota miért is veti meg és gyűlöli annyira Palomát: a lányban Macarena és Cristobal szerelmének gyümölcsét látja. Hogy a fiatal lány örökre boldogtalan és magányos maradjon, Carlota minden gyilkos eszközt bevet és mindenkit eltesz láb alól, aki az útjába kerül...
Paloma azt hiszi, hogy Inaki (Luis Hacha) személyében megtalálta az igaz szerelmet, már egyenesen az esküvőjét tervezi a fiúval, amikor Carlota könyörtelenül véget vet a szerelemnek. Paloma úgy érzi, hogy sohasem fog szeretni többé, mindaddig, amíg Emiliano (Sebastián Zurita) felbukkanása teljesen megváltoztatja az életét. A lány gonosz nagynénje ezt a fiút is mélyen megveti, ráadásul Emiliano anyja, a rosszindulatú Diana (Olivia Bucío) gyűlöli Palomát, ám ha ez még nem lenne elég, kiderül, hogy Emiliano Paloma legjobb barátnőjének, Rominának a kedvese. Emiliano azonban végig Palomát szereti. Romina nem akarja hogy Emiliano elhagya ahogy az anyával, Camillával (Laura Flores) tette az apja, Samuel (Jorge Alberto Bolanos).
Emiliano viszont így is Palomát választja, miközben Romina terhes lett Hermantól (Ferdinando Valencia), aki Emiliano legjobb barátja. Romina, Carlota segítségével eléri hogy elhitesse Palomával és Emilianoval hogy a gyerek Emilianoé és ráveszi Emilianot hogy vegye el feleségül és éljenek úgy mit egy boldog család…

# Szereposztás 

# DVD kiadás 

A sorozat 2010. július 13-án DVD-n is megjelent, rövidített verzióban. Jellemzők:

Formátum: színes, teljes képernyő, feliratos, NTSC
Nyelv: spanyol
Felirat: angol
Régiókód: 1
Képméretarány: 1.33:1
Lemezek száma: 4
Kiadás dátuma: 2010. július 13.
Játékidő: 904 perc
Extrák:
Interaktív menük
Fejezetek
Forgalmazó: Xenon Pictures

# Érdekességek 

A sorozat főcímét az olasz Laura Pausini énekli. A dal címe: En cambio no (De mégsem), ami az énekesnő 2008-ban megjelent Primavera in anticipo című lemezén lévő Invece no című dalnak a spanyol nyelvű változata.
Leticia Calderónnak a sorozat forgatása előtt szőke haja volt, de mivel ez nem illett Carlota szerepébe, kénytelen volt átfestetni barnára a haját.
Az eredeti szereposztásnál Victoria Ruffo kapta Carlota szerepét, míg Leticia Calderón Macarenát játszotta volna, ám nem sokkal a forgatás kezdete előtt kicserélték a két színésznő között a szerepeket.
Laura Flores és Altair Jarabo korábban már együtt játszottak a Pokolba a szépfiúkkal (Al diablo con los Guapos) című sorozatban, ahol szintén anya-lánya kapcsolatuk volt.

# Korábbi verzió 

Az 1991-es Cadenas de amargura mexikói telenovella, Luis Vélez rendezésében. Főszereplők: Daniela Castro, Raul Araiza, Diana Bracho és Delia Casanova

# Díjak és jelölések 

# TVyNovelas-díj 2010 

# ACE-díj 

# Fordítás 

Ez a szócikk részben vagy egészben az En nombre del amor című spanyol Wikipédia-szócikk fordításán alapul. Az eredeti cikk szerkesztőit annak laptörténete sorolja fel.

# További információk 

Hivatalos honlap
A szerelem nevében a PORT.hu-n (magyarul)
A szerelem nevében az Internet Movie Database oldalon (angolul)
A szerelem nevében a FilmKatalogus.hu-n (magyarul)
Televisa Hírblog
A Story Tv hivatalos oldala
