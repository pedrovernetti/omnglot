
## Μπάσκετ Μπρνο

Η Μπάσκετ Μπρνο (τσέχικα: Basketbalový Klub Brno) είναι επαγγελματική ομάδα καλαθοσφαίρισης με έδρα το Μπρνο, η οποία αγωνίζεται στο πρωτάθλημα Τσεχίας.

# Ιστορία 

Η Μπρνο είναι ένας από τους πιο επιτυχημένους συλλόγους καλαθοσφαίρισης της Τσεχίας και της πρώην Τσεχοσλοβακίας, αφού μετά το τέλος του Δευτέρου Παγκοσμίου Πολέμου κατέκτησε 21 πρωταθλήματα μέχρι την πτώση του υπαρκτού σοσιαλισμού και τρία ακόμη μετά την ίδρυση του κράτους της Τσεχίας.
Η σπουδαιότερη εποχή του συλλόγου ήταν τις δεκαετίες του '60 και του '70, όταν ως Σπαρτάκ Μπρνο έφθασε δύο φορές στον τελικό του κυπέλλου Πρωταθλητριών, όπου ηττήθηκε και στις δύο προσπάθειες της από τη Ρεάλ Μαδρίτης. Το 1974, έφθασε στον τελικό του κυπέλλου Κυπελλούχων Ευρώπης, όπου ηττήθηκε από τον Ερυθρό Αστέρα με 86-75. Επίσης, έχει στο παλμαρέ της έναν ακόμη τελικό, αυτόν του Διηπειρωτικού κυπέλλου του 1969, όπου έχασε από τους Άκρον Γκουντγίαρ Γουίνγκφουτς με 84-71. Έχει φθάσει στην ημιτελική φάση του κυπέλλου Πρωταθλητριών το 1963 και το 1969 και του κυπέλλου Κυπελλούχων το 1967, χάνοντας από την Ρεάλ Μαδρίτης, την ΤΣΣΚΑ Μόσχας και την Ίνις Βαρέζε, αντίστοιχα.

# Τίτλοι και διακρίσεις 

# Εγχώριοι 

Πρωταθλήματα Τσεχίας (3):1993-94, 1994-95, 1995-96

# Πρώην Εγχώριοι 

Πρωταθλήματα Τσεχοσλοβακίας (21):1945-46, 1946-47, 1947-48, 1948, 1948-49, 1949-50, 1950-51, 1951, 1957-58, 1961-62, 1962-63, 1963-64, 1966-67, 1967-68, 1975-76, 1976-77, 1977-78, 1985-86, 1986-87, 1987-88, 1989-90

# Διεθνείς 

Φιναλίστ Ευρωπαϊκών Πρωταθλημάτων (Ευρωλίγκα) (2):1963-64, 1967-68

Φιναλίστ Κυπέλλου Κυπελλούχων (1):1973-74

Φιναλίστ Διηπειρωτικού Κυπέλλου (1):1969

# Παραπομπές 

# Πηγές 

BC Brno profile | Game center | FIBA.com
BC BVV BRNO | Korac Cup (2002) | FIBA Europe
