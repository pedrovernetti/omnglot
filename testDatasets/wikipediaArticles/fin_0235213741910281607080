
## M24

M24 SWS (lyhenne engl. sanoista Sniper Weapon System l. "tarkkuusammuntajärjestelmä") on armeija- ja viranomaiskäyttöön tehty versio Remington 700 -pulttilukkokivääristä.
M24 SWS on ollut tuotannossa vuodesta 1988 ja se on Yhdysvaltain armeijan ja merijalkaväen tarkka-ampujien vakioase. Asetta on käytetty aktiivipalveluksessa muun muassa Persianlahden sodassa, Afganistanissa ja Irakin sodassa.
Remington toimittaa M24:t tehtaaltaan armeijakäyttöön aina mustalla viimeistelyllä, mutta käyttäjien käsissä ase saa maastoutusvaatimusten mukaan lopullisen värinsä – mikä on harvoin kokonaan musta.

# Tekniset tiedot 

Käyttöönottovuosi: 1988
Käytössä: Yhdysvaltain armeija (maavoimat, merijalkaväki), Israelin armeija
Ampumatarvike: 7,62 × 51 mm NATO (.308 Winchester)
Ampumaetäisyys: n. 800 m
Lähtönopeus: 853 m/s
Tähtäinjärjestelmä: 10 x 42 Leupold Ultra M3A -kiikaritähtäin (Mil-Dot), varalla irrotettavat rautatähtäimet (Redfield Palma International)
Piippu: viisirihlainen, yksi täysi kierre 284 mm (11,2 tuuman) matkalla, 416R ruostumatonta terästä, Remingtonin tyyppinimi 5-R
Tukki: HS Precision -komposiittitukki, kevlarin, hiili- ja lasikuidun yhdistelmä pituussäädettävällä perälevyllä
Teoreettinen tarkkuus ja hajonta: 1 kulmaminuuttia (l. 1/60 astetta) M118-ampumatarvikkeilla, 0,75 kulmaminuuttia M118LR-ampumatarvikkeilla ja 0,25–0,50 kulmaminuuttia tarkkuusampumatarvikkeilla.Aseen tehokas ampumaetäisyys on 800 metriä, mutta Yhdysvaltain armeija on vahvistanut ainakin yhden tapon 1250 metristä Irakissa. Laukauksen onnistumiseksi ampujan oli tähdättävä neljä metriä kohteen yläpuolelle. 

# Tulinopeuden hypoteesi 

Teoreettinen tulinopeus ei ole merkityksellinen arvo kertalaukauksia ampuvassa aseessa, mutta M24:n laskennallinen ja hypoteettinen tulinopeus on noin 15 tähdättyä laukausta minuutissa. 
Hypoteesi:

Aseen virittämiseen tarvittava lukon liike, tähtäys ja liipaisu voidaan suorittaa noin kahdessa sekunnissa.
Lippaan tyhjennyttyä makasiini lipastetaan uudelleen. Yhden patruunan lipastus kestää hieman alle kolme sekuntia.Täten: 

Jos M24 on valmiiksi lipastettu ja ase on viritetty, ensimmäisestä laukauksesta laskettuna kolme lippaallista (15 patruunaa) kahdella uudelleenlatauksella voidaan ampua hieman alle yhden minuutin ajassa. 

# M24A2 

Remington on kehittänyt myös parannellun version M24-kivääristä. A2-mallissa on irrotettava 10 patruunan lipas sekä sivulle ja aseen päälle asennetut Picatinny-kiskot (Remingtonin käyttämä tyyppinimi kiskosta on "MARS" l. Modular Accessory Rail System). A2:een on mahdollista kiinnittää myös äänenvaimennin ja vaihtotukki säädettävällä poskituella ja perälevyllä.

# Lähteet 

# Aiheesta muualla 

Remingtonin M24 SWS -tuotesivu
Remingtonin M24A2 -tuotesivu
Mel's SniperCentral M24 SWS
Modern Firearms
