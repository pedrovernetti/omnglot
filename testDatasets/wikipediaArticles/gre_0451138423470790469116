
## Ο.Φ.Χ. Παγχανιακός

Ο Όμιλος Φιλάθλων Χανίων «Παγχανιακός» (Ο.Φ.Χ. Παγχανιακός ή απλά Παγχανιακός) είναι αθλητικός σύλλογος που εδρεύει στα Χανιά και διατηρεί τμήματα ποδοσφαίρου και πετοσφαίρισης.

# Τμήμα Ποδοσφαίρου 

Η ποδοσφαιρική ομάδα του Παγχανιακού έχει μακρά ιστορία στο νομό και στο πρωτάθλημα της Ε.Π.Σ. Χανίων στην οποία ανήκει, πρωταγωνιστώντας τις δεκαετίες του 60 και 70 κυρίως και με συμμετοχές στα πρώτα πρωταθλήματα της Β΄ και Γ΄ Εθνικής.

# Ιστορία 

Ο Παγχανιακός δημιουργήθηκε το 1961, από τη συγχώνευση δυο παλαιότερων συλλόγων, του «Ο.Φ. Χανίων» που είχε ιδρυθεί το 1929 (που αποτελεί και το επίσημο έτος ίδρυσης του συλλόγου) και του «Κρητικού» που είχε ιδρυθεί το 1928. Αρχικά είχε το όνομα «Ο.Φ. Κρητικός». Το 1961-62 κατακτά το πρωτάθλημα της Ε.Π.Σ. Χανίων και συμμετέχει στη Β' Εθνική που τότε ήταν ουσιαστικά ειδικό πρωτάθλημα ανόδου στην Α' Εθνική. Καταφέρνει να εξασφαλίσει τη συμμετοχή και στο επόμενο πρωτάθλημα της μόνιμης πια Β' Εθνικής το 1962-63 αλλά και το 1963-64. 
Το 1972 κατακτά για 2η φορά το πρωτάθλημα Ε.Π.Σ. Χανίων αλλα δεν καταφέρνει να επιστρέψει στη Β' Εθνικη μέσω του ειδικού πρωταθλήματος. Το 1978-79 και 1980-81 αγωνίστηκε στο Εθνικό Ερασιτεχνικό Πρωτάθλημα, κι από τότε αγωνίζεται στο τοπικό πρωτάθλημα της Ε.Π.Σ. Χανίων.
Το καλοκαίρι του 2017 το ποδοσφαιρικό τμήμα του Παγχανιακού που αγωνιζόταν στη Β΄ κατηγορία Χανίων συνενώθηκε με αυτό του Δ.Α.Α.Ο.Χ. για τη δημιουργία της «Ένωσης Παγχανιακού/ΔΑΑΟΧ» που θα αγωνιστεί στην Α΄ κατηγορία.

# Διακρίσεις 

Πρωταθλήτρια Ε.Π.Σ.Χ.: 4 φορές (1961-62, 1971-72 , 1977-78 , 1979-80)
Κυπελλούχος Ε.Π.Σ.Χ. : 1 φορά (1971-72) 

# Διαχρονική Πορεία 

1961-62 : Β' Εθνική
1962-63 : Β' Εθνική
1963-64 : Β' Εθνική
1978-79 : Γ' Εθνική
1980-81 : Γ' Εθνική

# Τμήμα Πετοσφαίρισης 

Ο Παγχανιακός διατηρεί μόνο τμήματα υποδομής κι αγωνιστικά κορασίδων μετά τη συγχώνευση για τη δημιουργία του «Σ.Φ.Π. Χανίων» το 2006. To 2008 σαν πρωταθλήτρια Κρήτης στις κορασίδες συμμετείχε στην τελική φάση του Πανελλήνιου Πρωταθλήματος Κορασίδων.
Παλαιότερα είχε επιτυχίες στο πρωτάθλημα της Ε.Σ.ΠΕ. Κρήτης κατακτώντας το πρωταθλημα το 1991-92 η ανδρική ομάδα , το 1995 και 1996 οι ομάδες κορασίδων και νεάνιδων, το 2006 οι ομάδες κορασίδων και παγκορασίδων

# Πηγές-Παραπομπές 

