
## Γιάννης Μπαντίκος

Ο Γιάννης Μπαντικός (γενν. Τρίκαλα, 21 Μαΐου 1988) είναι Έλληνας ποδοσφαιριστής που αγωνίζεται στη θέση του τερματοφύλακα. Έχει αγωνιστεί στα πρωταθλήματα της Β' Εθνικής, της Γ' Εθνικής και της Δ' Εθνικής κατηγορίας. Από το 2016 αγωνίζεται στον σύλλογο της Προοδευτικής στην Γ' Εθνική κατηγορία. Διακρίνεται για τη σταθερότητά του και για την ικανότητα του στις αποκρούσεις εκτελέσεων πέναλτι.

# Βιογραφικό 

Ξεκίνησε το ποδόσφαιρο από τα τμήματα υποδομών του Ασκληπιού Τρικάλων και κατόπιν στα τμήματα υποδομών της ΑΕΚ. Το καλοκαίρι του 2006 αποκτήθηκε από τον Ηλυσιακό, με τη φανέλα του οποίου ξεκίνησε την ποδοσφαιρική του καριέρα αποτελώντας στέλεχος της ομάδας την χρονιά 2006-07 στην Β' Εθνική. Το καλοκαίρι του 2007 δόθηκε δανεικός στη Δόξα Βύρωνα, με τη φανέλα της οποίας αγωνίστηκε στην Δ' Εθνική και το καλοκαίρι του 2008 μεταγράφηκε στον Π.Α.Ο. Ρουφ. Με τη φανέλα της ομάδας του Ρουφ αγωνίστηκε για 3 χρονιές, κατακτώντας την άνοδο στην Γ' Εθνική το 2009. Το καλοκαίρι του 2011 και σε ηλικία 23 ετών πήρε μεταγραφή στην Προοδευτική, με τη φανέλα της οποίας αγωνίστηκε τη χρονιά 2011-12 στη Γ' Εθνική και η θητεία του στους βυσσινί να συμπίπτει με τη στρατιωτική του θητεία. Το καλοκαίρι του 2012 μεταπήδησε στον Εθνικό Αστέρα Καισαριανής, όπου αποτέλεσε παίκτης του περίπου για 6 μήνες χωρίς όμως να αγωνιστεί σε επίσημο παιχνίδι καθώς η ομάδα δεν συμμετείχε στο πρωτάθλημα της Γ' Εθνικής λόγω οικονομικών προβλημάτων και το Νοέμβριο του ίδιου έτους έμεινε ελεύθερος. Τον Ιανουάριο του 2013 και μεσούσης της χρονιάς 2012-13, επέστρεψε στην Προοδευτική. Με τη φανέλα της Προοδευτικής αγωνίστηκε για ενάμιση χρόνο στη Γ' Εθνική και το καλοκαίρι του 2014 αποκτήθηκε από τον Α.Ο.Τ. Αλίμου. Με τη φανέλα του Α.Ο.Τ. Αλίμου αγωνίστηκε στη Β' Εθνική για μια χρονιά και το καλοκαίρι του 2015 αποκτήθηκε από τον Πανελευσινιακό, με τη φανέλα του οποίου αγωνίστηκε επίσης μια χρονιά στην Β' Εθνική. Το καλοκαίρι του 2016 επέστρεψε στην Προοδευτική, με την φανέλα της οποίας αγωνίζεται μέχρι και σήμερα στην Γ' Εθνική καθώς το καλοκαίρι του 2018 ανανέωσε το συμβόλαιό του.

# Σημειώσεις 

# Παραπομπές 

# Πηγές 

Προφίλ Γιάννη Μπαντίκου στο transfermarkt.com
