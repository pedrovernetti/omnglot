
## Όντρια

Τα Όντρια (ή και Όδρυα) είναι ένας ορεινός όγκος του όρους Βοΐου που βρίσκεται στο σύνορο των νομών Κοζάνης και Καστοριάς. Χωρίζονται σε Mεγάλα Όντρια (1.589 μ.) και Mικρά Όντρια (1.530 μ.). Πρόκειται για δύο μεγάλα υψιπέδια τα όρια των οποίων είναι σαφή καθώς περιβάλλονται από εντυπωσιακούς κάθετους βράχους ("ζωνάρια" για τους ντόπιους). Τα Όντρια θεωρούνται ένα μέρος πέρα για πέρα ιδιαίτερο αφού είναι γεμάτα από δολίνες και σκεπάζονται σε ένα αρκετά μεγάλο τμήμα τους από πυκνά δάση βελανιδιάς και οξιάς. Πρόκειται για έναν από τους πιο παρθένους ορεινούς όγκους της περιοχής αφού η ανθρώπινη παρεμβάση τόσο στα Μικρά όσο και στα Μεγάλα Όντρια είναι μηδαμινή. 
Η πρόσβαση στα Όντρια δεν είναι τόσο εύκολη για άτομα χωρίς εξοικείωση με τις ορεινές διαδρομές λόγω της απότομης κλίσης του εδάφους μέχρι και τα "ζωνάρια" αλλά και της έλλειψης σηματοδοτημένων μονοπατιών.
Βράχοι της κορυφογραμμής των Οντρίων κοντά στον Άγιο Ηλία

 
 

# Πηγές 

ΕΛΛΗΝΟ - ΑΛΒΑΝΙΚΟ ΟΛΟΚΛΗΡΩΜΕΝΟ ΣΥΣΤΗΜΑ ΔΙΑΧΕΙΡΙΣΗΣ ΠΥΡΟΣΒΕΣΗΣ ΣΤΗΝ ΟΡΕΙΝΗ ΠΕΡΙΟΧΗ ΤΩΝ ΕΛΛΗΝΟ - ΑΛΒΑΝΙΚΩΝ ΣΥΝΟΡΩΝ, Νομαρχιακή Αυτοδιοίκηση Καστοριάς
