
## Παναγιώτα Δασκαλοπούλου

Η Παναγιώτα Δασκαλοπούλου είναι καθηγήτρια μαθηματικών στο Πανεπιστήμιο Κολούμπια. Η έρευνά της περιλαμβάνει την ανάλυση των μερικών διαφορικών εξισώσεων και τη διαφορική γεωμετρία. Επίσης, είναι συντονίστρια Προπτυχιακών Σπουδών στο Πανεπιστήμιο Κολούμπια.Έλαβε το πτυχίο της από το Πανεπιστήμιο Αθηνών το 1986, και ολοκλήρωσε τη διδακτορική της διατριβή στο Πανεπιστήμιο του Σικάγου το 1992, υπό την επίβλεψη του Κάρλος Κένιγκ (Carlos Kenig). Μετά από μια θέση επισκέπτριας που κατείχε στο Ινστιτούτο Προηγμένων Σπουδών του Πρίνστον, Νιου Τζέρσεϊ, εντάχθηκε στο διδακτικό προσωπικό του Πανεπιστημίου της Μινεσότα το 1993, μετακινήθηκε στο Πανεπιστήμιο της Καλιφόρνια Έρβιν το 1995, και στη συνέχεια το 2001 σε αυτό της Κολούμπια. Ήταν Υπότροφος Γκούγκενχαϊμ το 2004, και προσκεκλημένη ομιλίτρια στο Διεθνές Συνέδριο Μαθηματικών το 2014, που έγινε στη Σεούλ. Το θέμα της ομιλίας της ήταν οι μερικές διαφορικές εξισώσεις και η φυσική των μαθηματικών. Είναι μέλος της Επιστημονικής Συμβουλευτικής Επιτροπής του Ινστιτούτου Ερευνών Μαθηματικών Επιστημών στο Μπέρκελεϊ της Καλιφόρνια, για τη περίοδο 2013–2017.

# Παραπομπές 

# Βίντεο 

Δασκαλοπούλου, Παναγιώτα (29-04-2016) Guillaume Hennenfent . Panagiota Daskalopoulos: Ancient solutions to geometric flows (Διάλεξη) (Αγγλικά) >00:00< Centre International de Rencontres Mathématiques www.youtube.com (16:9)
Δασκαλοπούλου, Παναγιώτα (14-08-2014) The International Congress of Mathematicians . Η ομιλία της στο Παγκόσμιο Συνέδριο Μαθηματικών 2014 στη Σεούλ (Αγγλικά) >00:00< Διεθνές Συνέδριο Μαθηματικών Seoul ICM VOD www.youtube.com (16:9)
