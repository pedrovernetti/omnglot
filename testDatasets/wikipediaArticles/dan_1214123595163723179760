
## Ansgar Wessling

Ansgar Wessling (født 3. maj 1961 i Essen, Vesttyskland) er en tysk tidligere roer, olympisk guldvinder og dobbelt verdensmester.
Wessling vandt en guldmedalje for Vesttyskland i disciplinen otter ved OL 1988 i Seoul, sidste gang Vesttyskland stillede op ved OL som selvstændigt land. Det øvrige mandskab i båden var Eckhardt Schultz, Bahne Rabe, Wolfgang Maennig, Matthias Mellinghaus, Thomas Möllenkamp, Thomas Domian, Armin Eichholz og styrmand Manfred Klein. Fire år senere var han med i den fællesttyske otter ved OL 1992 i Barcelona, hvor det blev til en bronzemedalje.Wessling vandt desuden to VM-guldmedaljer i otter, i henholdsvis 1989 og 1991.

# OL-medaljer 

1988: Guld i otter
1992: Bronze i otter

# Referencer 

# Eksterne henvisninger 

Ansgar Wesslings profil hos den Internationale Olympiske Komité (engelsk)
Ansgar Wesslings profil på Sports-Reference (OL-resultater) (engelsk)
Ansgar Wesslings profil på FISA (engelsk)
