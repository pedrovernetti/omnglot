
## The Hangover

The Hangover είναι μία αμερικάνικη κωμωδία, παραγωγής 2009, σε σκηνοθεσία Τοντ Φίλιπς και σε σενάριο των Τζον Λούκας και Σκοτ Μουρ. Στην ταινία αυτήν τρεις κολλητοί φίλοι ο Φιλ Γουόνεκ , ο Στου Πράις, ο Άλαν Γκάρνερ και ο Νταγκ Μπίλινηκς αποφασίζουν να πάνε στο Λας Βέγκας για να κάνουν ένα μπάτσελορ πάρτι προς τιμήν του Νταγκ Μπίλινηκς, ο οποίος παντρεύεται. Ωστόσο όταν οι Φιλ, Στου και Άλαν ξυπνάνε το πρωί διαπιστώνουν ότι δεν θυμούνται τίποτα από τα γεγονότα της προηγούμενης νύχτας και ότι ο Νταγκ έχει εξαφανιστεί. Έτσι, θα κάνουν προσπάθεια να τον βρουν πριν από τον γάμο.
Η ταινία έκανε πρεμιέρα στις 30 Μαΐου 2009 στο Grauman’s Chinese Theater στο Χόλυγουντ, ενώ στους κινηματογράφους των ΗΠΑ προβλήθηκε για πρώτη φορά στις 26 Μαΐου 2009.Έσπασε τα ταμεία παγκοσμίως και έλαβε κυρίως θετικές κριτικές.Κέρδισε μια Χρυσή Σφαίρα καθώς και άλλα βραβεία.
Ακολούθησαν άλλες δυο ταινίες συνέχειες του Hangover : Το The Hangover II και το The Hangover Part III. 

# Πλοκή 

Στο The Hangover, δύο ημέρες πριν τον γάμο του, ο Νταγκ και οι τρεις κολλητοί του πηγαίνουν στο Λας Βέγκας για μια νύχτα ξεφαντώματος που θα τους μείνει αξέχαστη. 
Όταν όμως, οι τρεις κολλητοί του γαμπρού ξυπνούν την επομένη με φρικτό πονοκέφαλο, δεν μπορούν να θυμηθούν τίποτα από την προηγούμενη νύχτα. Η πολυτελής σουίτα τους θυμίζει βομβαρδισμένο τοπίο και ο γαμπρός είναι άφαντος. Μην έχοντας ιδέα για το τι μπορεί να έχει συμβεί και με τον χρόνο να λιγοστεύει, οι τρεις φίλοι πρέπει να προσπαθήσουν να θυμηθούν όλες τις εσφαλμένες αποφάσεις που πήραν το προηγούμενο βράδυ, να τις ακολουθήσουν και να προλάβουν να επιστρέψουν έγκαιρα στο Λος Άντζελες με τον Νταγκ. Όσα περισσότερα όμως θυμούνται, τόσο περισσότερο συνειδητοποιούν πόσο άσχημα έχουν μπλέξει.

# Ηθοποιοί & χαρακτήρες 

Μπράντλεϊ Κούπερ στο ρόλο του Φιλ 
Εντ Χελμς στο ρόλο του Στούαρτ "Στου" Πράις
Ζακ Γαλιφιανάκης στο ρόλο του Άλαν Γκάρνερ
Τζάστιν Μπάρθα στο ρόλο του Νταγκ Μπίλινγκς
Κεν Τζέονγκ στο ρόλο του Λέσλι Τσόου
Σάσα Μπαρέσε στο ρόλο της Τρέισι Γκάρνερ
Ρεΐτσελ Χάρις στο ρόλο της Μελίσσα
Μαΐκ Επς στο ρόλο του Μαύρου Νταγκ, ο τύπος που θεωρήθηκε ως ο Νταγκ
Ροιμ Ρίνγκλ στο ρόλο του Αστυνομικού Φράνκλιν
Μπράιαν Κάλεν στο ρόλο του Έντι Παλέρμος
Ματ Γουόλς στο ρόλο του Δρ. Βαλς
Μάικ Τάισον ως ο εαυτός του

# Πληροφορίες Παραγωγής 

Η ταινία γυρίστηκε μέσα σε 15 ημέρες.
Τα γυρίσματα της ταινίας πραγματοποιήθηκαν στην πολιτεία της Νεβάδας.Συγκεκριμένα τα γυρίσματα έγιναν κυρίως στο Λας Βέγκας, στο Caesars Palace.

# Box office 

Με προϋπολογισμό 35.000.000 δολάρια, η ταινία The Hangover απέφερε 16,734,033 δολάρια το πρώτο σαββατοκύριακο. Συνολικά έχει αποφέρει 277,322,503 στο αμερικανικό και στο καναδέζικο box Office.Παγκοσμίως συγκέντρωσε 467,416,722 δολάρια.

# Βραβεία και Υποψηφιότητες 

# Παραπομπές 

# Εξωτερικοί σύνδεσμοι 

Επίσημη ιστοσελίδα
The Hangover στο IMDb
The Hangover στο Rotten Tomatoes
The Hangover στο myFILM.gr
