
## Camilla Richardsson

Camilla Margareta Richardsson (s. 14. syyskuuta 1993 Vaasa) on suomalainen kestävyysjuoksija, jonka päämatka on 3 000 metrin estejuoksu. Hän edustaa Vasa IS:ää ja häntä valmentaa Jukka Keskisalo. Vuosina 2013–2017 häntä valmensi Guy Storbacka.Kalevan kisoissa Richardsson on saavuttanut kultaa estejuoksussa Seinäjoella 2017, Jyväskylässa 2018 ja Lappeenrannassa 2019. Seinäjoella hän saavutti myös SM-hopeaa 5 000 metrin juoksussa. Hopeaa estejuoksussa Richardsson on saavuttanut Kuopiossa 2014 ja Porissa 2015 sekä Oulussa 2016, jolloin hän sijoittui toiseksi myös 5 000 metrin juoksussa ja voitti lisäksi Suomen mestaruuden 10 000 metrin juoksussa. Sisäratojen SM-kilpailuista hänellä on 1 500 metrin juoksussa kultaa vuonna 2018 sekä 3 000 metrin juoksusta kultaa (2018), hopeaa (2015 ja 2017) sekä pronssia (2014). Maastojuoksun SM-kilpailuissa hän saavutti kultaa 2017 ja 2018 sekä hopeaa 2016 ja 2019. Viestijuoksun SM-kisoissa Richardsson on voittanut kaksi kultaa 3 × 3 000 metrin kävelyviestistä (2011, 2012).Richardsson karsiutui Tallinnan alle 20-vuotiaiden EM-kilpailujen 2011 estejuoksun alkuerissä. Tampereen alle 23-vuotiaiden EM-kilpailuissa 2013 hän sijoittui estejuoksussa seitsemänneksi. Alle 23-vuotiaiden EM-kilpailuissa Tallinnassa 2015 Richardsson oli estejuoksussa neljäs uudella ennätyksellään 9.46,34. Hän teki ennätyksensä myös 5 000 metrin juoksussa ollen yhdeksäs ajalla 15.57,95.Richardsson osallistui ensimmäisiin aikuisten arvokisoihinsa Pekingin MM-kisoissa 2015. Hän juoksi alkuerässä ajan 9.53,13 ollen 32:s. Amsterdamin EM-kisoissa 2016 hänen alkueräaikansa oli 9.54,80 ja sijoituksensa 20.Richardsson paransi ennätystään 3 000 metrin esteissä kesäkuussa 2017 Prahassa juoksemalla ajan 9.41,73 ja alitti sillä Lontoon MM-kisojen 2017 tulosrajan 9.42,0. Lontoon MM-kilpailuissa hän karsiutui alkuerissä ajalla 10.07,04. Berliinin EM-kisoihin 2018 Richardsson ei osallistunut loukkaantumisen takia.Richardsson paransi ennätystään 3 000 metrin esteissä heinäkuussa 2019 ensin Saint-Maur-des-Fossésissa juoksemalla ajan 9.38,93 ja kaksi viikkoa myöhemmin Joensuussa juoksemalla 9.35,27. Ajallaan hän on Suomen kaikkien aikojen tilastossa toisena.Dohan MM-kisoissa 2019 hän karsiutui alkuerässä ollen 38:s ajalla 9.53,06.

# Henkilökohtaiset ennätykset 

Ulkoradat1 500 m: 4.20,32
3 000 m: 9.03,84
3 000 m esteet: 9.35,27
5 000 m: 15.37,02
10 000 m: 32.39,01Sisäradat1 500 m: 4.24,90
3 000 m: 9.13,44

# Lähteet 

Camilla Richardsson Tilastopajan tietokannassa (vaatii kirjautumisen, maksullinen palvelu)

# Viitteet 

# Aiheesta muualla 

Camilla Richardsonin verkkosivut
