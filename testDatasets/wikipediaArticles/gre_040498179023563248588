
## Λαϊκό Νοσοκομείο Αθηνών

Το Γενικό Λαϊκό Νοσοκομείο Αθηνών (Γ.Ν.Α. Λαϊκό) είναι ελληνικό 3βάθμιο δημόσιο πανεπιστημιακό νοσηλευτικό ίδρυμα, ενταγμένο στο Ε.Σ.Υ.. Το ίδρυμα υπάγεται στην 1η Υ.ΠΕ. Αττικής. Διαθέτει πολλές Κλινικές, Εργαστήρια, Τμήματα και Εξωτερικά Ιατρεία. Στεγάζεται επί της οδού Αγίου Θωμά 17, Τ.Κ. 11527, στην Αθήνα.

# Ιστορία 

Το Λαϊκό Νοσοκομείο ιδρύθηκε το 1933 υπό μορφή Ν.Π.Δ.Δ., στη θέση του πανεπιστημιακού περιπτέρου στου Γουδή, βάσει του ν. 5746/2-9-1933 και υπήχθη στο –τότε- Υπουργείο Κρατικής Υγιεινής και Αντιλήψεως. Σταδιακά, οι δομές του νοσοκομείου ενισχύθηκαν με τις συνεχείς προσθήκες τμημάτων, εξοπλισμού και κλινικών. Στο χώρο του λειτούργησαν, επίσης, σχολές Φυσικοθεραπείας και Νοσηλευτικής.

# Τομείς του ιδρύματος 

Στο Λαϊκό Νοσοκομείο υπάρχουν και λειτουργούν 3 επιστημονικοί τομείς, ήτοι Παθολογικός, Χειρουργικός και Εργαστηριακός. 

# Πηγή 

Επίσημη ιστοσελίδα του Νοσοκομείου

# Παραπομπές 

