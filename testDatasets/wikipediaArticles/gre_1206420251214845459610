
## Alphabeta

Οι Alphabeta ήταν συγκρότημα που απαρτιζόταν από Ισραηλινούς τραγουδιστές. Κέρδισαν τον διαγωνισμό τραγουδιού της Eurovision του 1978 με τον Ιζχάρ Κοέν. Τα μέλη του συγκροτήματος ήταν οι Ρούβεν Ερέζ (Reuven Erez), Λίζα Γκολντ-Ρουμπίν (Lisa Gold-Rubin), Νεχάμα Σουτάν (Nehama Shutan), Εστέρ Τζουμπερί (Esther Tzuberi) και Ιτζχάκ Οκέβ (Itzhak Okev). Το νικητήριο τραγούδι ήταν το A-Ba-Ni-Bi.
Το Ισραήλ συγκέντρωσε συνολικά 157 βαθμούς, καθώς του δόθηκε η ανώτερη βαθμολογία των 12 πόντων συνολικά 5 συνεχόμενες φορές, κάτι που αποτελεί ρεκόρ για τον διαγωνισμό τραγουδιού της Eurovision.Όταν έγινε σαφές ότι ο νικητής θα ήταν το Ισραήλ, η Ιορδανία σταμάτησε την ζωντανή μετάδοση του διαγωνισμού από την τηλεόραση, προφασισμένη τεχνικές δυσκολίες. Στην οθόνη οι τηλεθεατές είδαν ένα μπουκέτο λουλούδια. Μία ημέρα μετά, η Ιορδανία παρουσίασε το τραγούδι του Βελγίου, το οποίο ήρθε 2ο στον διαγωνισμό, σαν να ήταν το νικητήριο τραγούδι. Έπειτα από εκείνη τη νίκη, ο επόμενος διαγωνισμός έγινε στην Ιερουσαλήμ το 1979.
Ο επικεφαλής της ισραηλινής αντιπροσωπείας Ρίβκα Μικαέλι, ανέφερε ότι το τραγούδι του Ιζχάρ Κοέν είχε σταλεί για τον διαγωνισμό, επειδή όλες οι άλλες συμμετοχές στον ισραηλινό εθνικό τελικό ήταν πολύ κακές.

# Παραπομπές 

