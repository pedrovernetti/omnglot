
## Ροδολίβος

Το Ροδολίβος είναι κωμόπολη της περιφέρειας Κεντρικής Μακεδονίας και έδρα του Δήμου Αμφίπολης. Προηγουμένως ήταν έδρα του ομώνυμου δήμου, της επαρχίας Φυλλίδος. Έχει μόνιμο πληθυσμό 2.072 κατοίκους, σύμφωνα με την Απογραφή του 2011.Το Ροδολίβος βρίσκεται νοτιοανατολικά των Σερρών, στους πρόποδες του Παγγαίου. 
Το Ροδολίβος είχε γίνει αυτόνομη κοινότητα Κοινότητα Ροδολείβους στις 04/01/1920, ενώ το 1940 το όνομα άλλαξε ορθογραφία σε Κοινότητα Ροδολίβους. Με την εφαρμογή του σχεδίου Καποδίστριας, η κοινότητα έγινε δήμος στις 24/07/1996 με συνένωση σε αυτή, τον κοινοτήτων Δομίρου και Μικρού Σουλίου. Με την εφαρμογή του προγράμματος Καλλικράτης ο Δήμος Ροδολίβους εντάχθηκε στον νέο δήμο Αμφίπολης και αποτελεί την δημοτική ενότητα Ροδολίβους. Το Ροδολίβος ορίστηκε έδρα του διευρυμένου δήμου. Από το Ροδολίβος ήταν οι Μακεδονομάχοι οπλαρχηγοί Λεωνίδας Μαλαμίδης, Βασίλειος Τσουβαλτζής, Γρηγόριος Ευθυμίου και Δημήτριος Χαρίσης

# Ιστορία 

# Αρχαιότητα 

Στο λόφο του «Αγίου Αθανασίου», που υψώνεται πλάι στα τελευταία σπίτια του Ροδολίβους, μαρτυρείται η ύπαρξη αρχαίου πολίσματος, με εντυπωσιακή διάρκεια ζωής από τη θρακομακεδονική εποχή ως τα νεότερα χρόνια. Σε μικρή επίσης απόσταση ΝΑ της κωμόπολης, στη θέση «Κουριά», εντοπίστηκε η θέση ενός άλλου αρχαίου πολίσματος. Από τις δυο αυτές θέσεις προέρχονται τέσσερες επιγραφές των αυτοκρατορικών χρόνων (2ου-3ου μ.Χ. αιώνα). Από άποψη αρχαίας τοπογραφίας, να σημειωθεί ότι τα πολίσματα βρίσκονταν στο έδαφος της αρχαίας φυλετικής περιοχής της Ηδωνίδας, πάνω στην Εγνατία οδό και από το 42 π.Χ. υπάγονταν διοικητικά στη γειτονική ρωμαϊκή αποικία των Φιλίππων, της οποίας τα όρια του territorium (επικράτειας) έφταναν δυτικά μέχρι εδώ.

# Βυζαντινοί και νεότεροι χρόνοι 

# Προσωπικότητες 

Γρηγόριος Ευθυμίου, Έλληνας οπλαρχηγός του Μακεδονικού Αγώνα
Λεωνίδας Μαλαμίδης, Έλληνας οπλαρχηγός του Μακεδονικού Αγώνα
Κώστας Μπούμπας, Έλληνας δημοσιογράφος και πολιτικός
Βασίλειος Τσουβαλτζής, Έλληνας οπλαρχηγός του Μακεδονικού Αγώνα
Δημήτριος Χαρίσης, Έλληνας οπλαρχηγός του Μακεδονικού Αγώνα

# Παραπομπές 

