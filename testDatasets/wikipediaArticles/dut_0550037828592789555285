
## Haarlemse Honkbalweek 1978

De Haarlemse Honkbalweek is de naam van een internationaal honkbalevenement in Nederland. 
Het toernooi wordt in Haarlem gespeeld en vindt altijd in de zomer plaats in even jaren. In de oneven jaren wordt in Rotterdam het World Port Tournament gespeeld. De eerste honkbalweek werd gehouden aan het Badmintonpad. De volgende edities werden gehouden in het Pim Mulierstadion. Sinds de aanvang is het per definitie het invitatietoernooi waar het Nederlands honkbalteam in optreedt en aantreedt tegen buitenlandse teams. In de beginjaren waren dit voornamelijk teams uit naburige landen en legerteams van Amerikaanse soldaten die in Nederland, Duitsland en Engeland waren gelegerd. In later jaren werden er ook andere nationale teams uitgenodigd alsmede Amerikaanse collegeteams. Sinds 1998 is het toernooi enkel op invitatie bestemd voor landenteams. Het Nederlands honkbalteam heeft het toernooi vier keer gewonnen (in 2004, 2006, 2010 en 2016). Bekende Amerikaanse spelers die aan het toernooi hebben deelgenomen zijn onder andere Mark Prior, Alex Bregman, Trea Turner, Stephen Strasburg en Kris Bryant. Bekende Cubaanse spelers die ook uiteindelijk prof in Amerika werden en die ook op de Honkbalweek actief waren, zijn Jose Abreu, Yuli Gurriel en Jose Contreras.
In december 2016 werd het einde van de Haarlemse Honkbalweek bekendgemaakt. De Stichting Honkbalweek stelde dat wegens een gebrek aan sponsoren, de organisatie na 55 jaar niet meer financieel verantwoord was. Op 8 juli 2017 kwam naar buiten dat de Haarlemse Honkbalweek in 2018 terug zou keren. Een succesvolle editie in 2018 leidde tot de mogelijkheid om het toernooi ook in 2020 weer ten uitvoer te brengen.

# Resultaten 

# Externe link 

De site van de Haarlemse Honkbalweek (Nederlands)
