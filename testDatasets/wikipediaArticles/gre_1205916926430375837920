
## Ρόουζ Μακ Γκάουαν

Η Ρόουζ Μακ Γκάουαν (Rose Arianna McGowan, 5 Σεπτεμβρίου 1973) είναι Αμερικανίδα ηθοποιός και μοντέλο. Είναι γνωστή για το ρόλο της ως Paige Matthews στην επιτυχημένη σειρά φαντασίας και μυστηρίου Οι Μάγισσες από το τηλεοπτικό δίκτυο Warner Bros.Έχει εμφανιστεί και πρωταγωνιστήσει σε αρκετές ταινίες του Χόλιγουντ όπως The Doom Generation, Scream, Jawbreaker, και Grindhouse. Ήταν μέχρι πρόσφατα η συμπαρουσιάστρια των ταινιών της TCM για το πρόγραμμα The Essentials. Έπαιξε την Αν Μάργκαρετ στη μίνι σειρά του CBS Elvis.

# Νεότερη-Προσωπική ζωή 

Η μητέρα της ήταν Γαλλίδα και ο πατέρας της Ιρλανδός. Μαζί με τους γονείς της και σε ηλικία 9 ετών, μετακόμισε στην Αμερική. Αργότερα πήγε στο Λος Άντζελες, όπου γνώρισε τον σκηνοθέτη Γκρεγκ Αράκι και αυτός της έδωσε έναν ρόλο στην ταινία του Doom Generation (1995).
Ήταν αρραβωνιασμένη με τον ροκ μουσικό Μέριλυν Μάνσον (από το 1998 έως και το 2001). Αργότερα δήλωσε ότι χώρισε με τον Μάνσον γιατί είχε βαρεθεί το rock n roll στυλ ζωής. Όταν πιέστηκε περισσότερο, παραδέχθηκε ότι η χρήση ναρκωτικών ήταν η πραγματική αιτία χωρισμού τους.

# Καριέρα 

Το 2001, η Ρόουζ Μακ Γκάουαν ανέλαβε το ρόλο της Πέιτζ Μάθιους (Paige Matthews) στη διάσημη τηλεοπτική σειρά φαντασίας και δράσης Οι Μάγισσες. Η Γκάουαν εισάγεται στο έργο στον 4ο κύκλο και μένει μέχρι το τέλος της σειράς, η οποία αποτελείται από 8 κύκλους. Μετά το τέλος τής έβδομης σαιζόν τής προτάθηκε να γίνει παραγωγός της σειράς, πρόταση την οποία απέρριψε. Η σειρά ολοκληρώθηκε στις 21 Μαΐου 2006 και έχει θεωρηθεί μία από τις πιο επιτυχημένες σειρές φαντασίας στην ιστορία της τηλεόρασης.
Το Μάιο του 2005, η Μακ Γκάουαν υποδύθηκε την Αν Μάργκαρετ στη μίνι-σειρά του τηλεοπτικού δικτύου CBS, "Elvis". Τον ίδιο χρόνο, δάνεισε την φωνή της στο βιντεοπαιχνίδι Darkwatch, το οποίο κυκλοφόρησε για τις κονσόλες PlayStation 2 και Xbox.
Το 2006 είχε ένα μικρό ρόλο στην ταινία The Black Dahlia. Τον επόμενο χρόνο πρωταγωνίστησε στις δυο ταινίες Planet Terror και Death Proof, γνωστές με το συλλογικό τίτλο Grindhouse.

# Φιλμογραφία 

# Tηλεόραση 

# Βιντεοπαιχνίδια 

# Παραπομπές 

