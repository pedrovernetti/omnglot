
## 2206-os közút

A 2206-os számú közút egy négy számjegyű országos közút Nógrád megye északi részén, a Karancs hegységben, amelynek a legfontosabb útja.

# Nyomvonala 

Litkén ágazik ki a 2205-ös útból, annak 20,400-as kilométer-szelvénye közelében, nagyjából délkelet felé. Első kilométerein a Dobroda-patakkal párhuzamosan halad, 2,5 kilométerénél lép át Mihálygerge területére. Az ötödik kilométernél kb. 800 métert Egyházasgerge külterületén halad, de a falut nem érinti, oda a 22 108-as út vezet, amely az 5,550-as kilométer-szelvény közelében ágazik ki, délnyugati irányban. A folytatásban az út egy szakaszon ismét mihálygergei területen halad, majd átlép Karancskeszi–Marakodipuszta területére. Áthalad Lászlóvölgypusztán, majd 10 kilométer megtétele után éri el Karancskeszi központját.
Karancslapujtő a következő települése, aminek a központját 13. kilométerénél éri el; nem sokkal azelőtt, a 12,800-as kilométer-szelvény környékén ágazik ki belőle a Karancsberényre vezető 22 111-es út. Itt délkeletnek fordul, Karancsalja a következő, útjába eső település, ennek központja a 16. kilométerénél van, oda torkollik be (hozzávetőleg a 15,940-es kilométer-szelvény környékén) a 22 109-es út.
Nagyjából 18,3 kilométer megtétele után éri el Salgótarjánt; végighalad Károlyakna városrészen, majd a belvárosban ér véget, a 21-es főútba torkollva, annak 57,400 kilométer-szelvénye körül, abban a csomópontban, ahonnan a 211-es főút is kiágazik, lényegében a 2206-os út egyenes folytatásaként. Az országos közutak térképes nyilvántartását szolgáló kira.gov.hu adatbázisa szerint a teljes hossza 21,512 kilométer.

# Források 

kira.gov.hu, lekérdezés időpontja: 2019. április 24.

# Jegyzetek 

