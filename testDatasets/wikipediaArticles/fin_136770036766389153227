
## Heikki Kyöstilä

Karl Heikki Kyöstilä (s. 19. tammikuuta 1946 Orimattila) on suomalainen yrittäjä ja teollisuusneuvos, joka toimii perustamansa hammaslääketieteellisiä instrumentteja valmistavan Planmeca Groupin toimitusjohtajana ja hallituksen jäsenenä. Hän sai teollisuusneuvoksen arvon 2005. Koulutukseltaan hän on merkonomi. Vuonna 2018 Forbes-talouslehti arvioi Heikki Kyöstilän olevan maailman 1103:nneksi rikkain ihminenlähde tarkemmin?.

# Ura 

Orimattilalaiseen viljelijäperheeseen syntynyt Heikki Kyöstilä kävi keskikoulun ja valmistui merkonomiksi Lahden kauppaoppilaitoksesta 1965. Hän perusti perheen jo teini-iässä ja sai armeijan jälkeen myyntiedustajan paikan helsinkiläisestä hammaslääkintäalan yrityksestä Oy Dentaldepot Ab:sta. Vuonna 1969 veljekset Heikki ja Tapio Kyöstilä rekisteröivät toiminimen Planmeca ja päättivät ryhtyä valmistamaan alan tuotteita itse. Ensimmäinen tuote, hammaslääkärin aputuoli, syntyi kulosaarelaisessa autotallissa 1971.Planmeca Group on vuosikymmenten mittaan kasvanut yhdeksi maailman johtavista hammashoitolaitteiden valmistajista. Konsernin liikevaihto oli vuonna 2015 noin 730 miljoonaa euroa ja henkilöstömäärä lähes 2 700. Heikki Kyöstilä toimi yhtiönsä toimitusjohtajana ja hallituksen puheenjohtaja 1990-luvun lopulle saakka, kunnes siirsi puheenjohtajuuden vaimolleen Tuula Kyöstilälle. Hän on yhä Planmecan hallituksen jäsen.Kyöstilä oli vuosina 1989–1998 Teollisuuden ja Työnantajain Keskusliiton tutkimus- ja teknologiavaliokunnan jäsen. Hän on istunut myös sairaalatarvikevalmistajien järjestön SAVAn ja Yritys-Sammon hallituksissa, vakuutusyhtiö Kalevan hallintoneuvostossa sekä Nordean yrityskonttorin valvojana.

# Yksityiselämä 

Kyöstilä on alusta asti ollut Planmecan pääomistaja. Forbes-lehden mukaan hänen omaisuutensa arvo alkuvuodesta 2018 oli noin 2,2 miljardia dollaria.lähde tarkemmin?Heikki Kyöstilän äidinisä oli taidemaalari Carl Bengts.

# Lähteet 

