
## Ασιατική Συνομοσπονδία Ποδοσφαίρου

Η Ασιατική Συνομοσπονδία Ποδοσφαίρου (αγγλικά: Asian Football Confederation, AFC, μεταγραφή: ΑΦΚ) είναι αναπόσπαστο κομμάτι του ασιατικού ποδοσφαίρου και μέλος της FIFA. Η ΑΦΚ αποτελείται από 47 ομοσπονδίες ποδοσφαίρου. Όλες οι διηπειρωτικές χώρες με έδαφος τόσο στην Ευρώπη όσο και στην Ασία, είναι μέλη της UEFA (το Αζερμπαϊτζάν, η Αρμενία, η Γεωργία, το Καζακστάν, η Ρωσία και η Τουρκία). Το Ισραήλ και η Κύπρος είναι επίσης μέλη της UEFA, ακόμη και αν βρίσκονται εξ ολοκλήρου στην Ασία. Από την άλλη πλευρά, η Αυστραλία, πρώην μέλος της OFC, ανοίκει πλέον στην περιοχή ευθύνης της AFC από το 2006, και το νησί του Γκουάμ στην Ωκεανία, έδαφος των Ηνωμένων Πολιτειών, είναι επίσης μέλος της AFC.
Μία από τις έξι ηπειρωτικές συνομοσπονδίες που συνδέονται με τη FIFA, η AFC ιδρύθηκε επίσημα στις 8 Μαΐου του 1954 στη Μανίλα των Φιλιππίνων, στο περιθώριο των δεύτερων Ασιατικών Αγώνων. Τα 12 ιδρυτικά μέλη της ήταν το Αφγανιστάν, η Βιρμανία (Μιανμάρ), η Κινεζική Ταϊπέι, το Χονγκ Κονγκ, η Ινδία, η Ινδονησία, η Ιαπωνία, το Πακιστάν, οι Φιλιππίνες, η Σιγκαπούρη, η Νότια Κορέα και το Βιετνάμ. Η κύρια έδρα της βρίσκεται στο Μπουκίτ Τζαλίλ της Κουάλα Λουμπούρ στη Μαλαισία.
Η AFC διοργανώνει το Κύπελλο Ασίας, το οποίο αφορά τις εθνικές ποδοσφαιρικές ομάδες της Ασίας και διεξάγεται κάθε τέσσερα χρόνια, καθώς και τα προκριματικά Παγκοσμίου Κυπέλλου της ασιατικής ζώνης όπως και το Ασιατικό Τσάλεντζ Καπ. Διεξάγει επίσης τα προκριματικά Ολυμπιακών Αγώνων της ασιατικής ζώνης. Η AFC είναι υπεύθυνη, επίσης, για τη διεξαγωγή ετήσιων διεθνών διασυλλογικών διοργανώσεων σε τρία επίπεδα. Η πιο διάσημη (και η παλαιότερη των σημερινών διασυλλογικών διοργανώσεων της AFC) είναι το Τσάμπιονς Λιγκ, το οποίο προήλθε έπειτα από τη συγχώνευση του Ασιατικού Κυπέλλου Πρωταθλητριών και του Κυπέλλου Κυπελλούχων την περίοδο 2002/03. 
Από το 2004, ξεκίνησε το σχέδιο «Vision Asia», με σκοπό την περαιτέρω ανάπτυξη του ποδοσφάιρου στην Ασία. Αυτό οδήγησε στο διαχωρισμό των εθνικών πρωταθλημάτων σε κατηγορίες, με πρώτη αυτή των 14ων κορυφαίων εθνικών πρωταθλημάτων ως «mature nations», με δικαίωμα συμμετοχής στο Τσάμπιονς Λιγκ. Η κατηγορία «developing nations» αφορούσε τα αμέσως επόμενα 14 εθνικά πρωταθλήματα, με δικαίωμα συμμετοχής στο ΑΦΚ Καπ. Οι υπόλοιπες ομοσπονδίες μέλη της AFC, τα «emerging nations», είχαν δικαίωμα συμμετοχής για τους συλλόγους τους, στο ΑΦΚ Πρέζιντεντς Καπ το οποίο δεν διεξάγεται πλεον, με τα «emerging nations» να αποκτούν δικαίωμα συμμετοχής των συλλόγων τους στο ΑΦΚ Καπ από το 2015. Επί του παρόντος δεν υπάρχει καμία άλλη μεταβολή μεταξύ των διαφόρων επιπέδων των «nations».
Επίσης, 12 ομοσπονδίες μέλη της AFC και συγκεκριμένα το Μπαχρέιν, το Ιράκ, η Ιορδανία, το Κουβέιτ, ο Λίβανος, το Κατάρ, το Ομάν, η Παλαιστίνη, η Σαουδική Αραβία, η Συρία, τα Ηνωμένα Αραβικά Εμιράτα και η Υεμένη, αποτελούν μέλη και της Ένωσης Αραβικών Ποδοσφαιρικών Ομοσπονδιών (UAFA) η οποία διοργανώνει το Αραβικό Κύπελλο Εθνών.

# Μέλη 

Η AFC έχει 47 ομοσπονδίες μέλη οι οποίες χωρίζονται σε πέντε περιφέρειες. Παρακάτω εμφανίζονται οι εθνικές ενώσεις μέλη των περιφερειακών ομοσπονδιών.

 Παλάου21: Ιμι-μέλος και συνδεδεμένο μέλος της AFC 
2: Το Παλάου υπέβαλε υποψηφιότητα το 2008, και ήταν υπό εξέταση από το 2009, αλλά από το 2013 δεν πήρε καμία οριστική απάντηση και δεν είναι μέλος.

# Ποδόσφαιρο γυναικών στην Ασία 

Η Ασιατική Συνομοσπονδία Ποδοσφαίρου Γυναικών (Asian Ladies Football Confederation, ALFC) αποτελεί τμήμα της AFC υπεύθυνο για τη διαχείτηση του ποδοσφαίρου γυναικών στην Ασία. Ιδρύθηκε ως ανεξάρτητη οργάνωση τον Απρίλιο του 1968, στην συνάντηση που είχαν η Ταϊβάν, το Χονγκ Κονγκ, η Μαλαισία και η Σιγκαπούρη. Το 1986 η ALFC συγχωνεύθηκε με την AFC. Η Ασιατική Συνομοσπονδία Ποδοσφαίρου Γυναικών διοργάνωσε την AFC Γυναικών Κύπελλο Ασίας, πραγματοποιήθηκε για πρώτη φορά το 1975, καθώς και το Πρωτάθλημα AFC του AFC U-19 των γυναικών και το Πρωτάθλημα AFC U-17 των γυναικών.

# Κατάταξη εθνικών πρωταθλημάτων 

Η κατάταξη εθνικών πρωταθλημάτων χρησιμοποιείται από την AFC για να καθορίσει τον αριθμό των συμμετεχόντων στο Τσάμπιονς Λιγκ. Η συγκεκριμένη αξιολόγηση πραγματοποιήθηκε για πρώτη φορά από την επιτροπή AFC Pro-League κατά την περίοδο 2006-2008, και βασίζεται στο ανταγωνιστικό ποδόσφαιρο, τον επαγγελματισμό, την εμπορευσιμότητα και την οικονομική κατάσταση των πρωταθλημάτων και συλλόγων. Η αξιολόγηση επικαιροποιείται κάθε δύο έτη.

# Μέθοδος αξιολόγησης 

Οι θέσεις των εθνικών πρωταθλημάτων κατατάσονται με βάση τον παρακάτω πίνακα:

# Διοργανώσεις 

Οι διοργανώσεις της ΑΦΚ διεξάγονται ετησίως, με εξαίρεση τις διεθνείς διοργανώσεις.
Διοργανώσεις Ανδρών

Σε επίπεδο εθνικών ομάδων
Ασιατικό Κύπελλο
Διασυλλογικές
Τσάμπιονς Λιγκ
ΑΦΚ ΚαπΔιοργανώσεις Γυναικών

Ασιατικό ΚύπελλοΔιοργανώσεις Τμημάτων Υποδομής

Άνδρες
Πρωτάθλημα (Κ-23)
Πρωτάθλημα (Κ-19)
Πρωτάθλημα (Κ-16)
Πρωτάθλημα (Κ-14)
Γυναίκες
Πρωτάθλημα (Κ-19)
Πρωτάθλημα (Κ-16)Ποδόσφαιρο σάλας

Σε επίπεδο εθνικών ομάδων
Άνδρες
Πρωτάθλημα
Γυναίκες
Πρωτάθλημα
Διασυλλογικές
Πρωτάθλημα Συλλόγων
Τμήματα Υποδομής
Πρωτάθλημα (Κ-20)Ποδόσφαιρο άμμου

Πρωτάθλημα

# Δείτε επίσης 

FIFA
CONMEBOL
UEFA
CONCACAF
CAF
OFC

# Παραπομπές 

# Εξωτερικοί σύνδεσμοι 

Επίσημη ιστοσελίδα
