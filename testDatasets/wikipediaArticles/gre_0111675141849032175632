
## Απόβαση (αγώνισμα)

Η απόβαση ή ανάβαση ήταν αρχαίο ελληνικό αγώνισμα. 

# Περιγραφή 

Διεξαγόταν κυρίως στην Αθήνα, στα Παναθήναια και στη Βοιωτία στα Αμφιαράεια. Ο αγωνιστής ήταν πεζός και οπλισμένος με ασπίδα κι έπρεπε να ανέβει ή να κατέβει στο άρμα του, ενώ αυτό βρίσκονταν σε ταχεία κίνηση. Βοηθός του ήταν ο ηνίοχος, ο οποίος έπρεπε να οδηγεί το άρμα έτσι ώστε να βοηθείται ο αγωνιστής.
Ήταν δημοφιλές άθλημα και χρησιμοποιήθηκε συχνά στα αρχαία έργα τέχνης, όπως στο Αναβάτης σε άρμα ή σε άλλα έργα, όπως στο Αέτωμα της Ύδρας, όπου δίπλα στον μαχόμενο ήρωα, ένας ηνίοχος σύντροφός του περιμένει στο άρμα.
