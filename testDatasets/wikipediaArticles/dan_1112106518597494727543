
## Vibeke Kruse

Vibeke Kruse (c.1609 – 27. april 1648) var kammerpige for Christian 4.'s hustru til venstre hånd Kirsten Munk, og senere kongens elskerinde.
Efter at Kirsten Munk blev forstødt på grund af utroskab, overtog Vibeke Kruse rollen, formentlig stærkt hjulpet af Kirstens mor, Ellen Marsvin. Vibeke var praktisk taget altid i kongens selskab, selvom hun altid holdt sig beskedent i baggrunden; hun kendte sin plads, præsiderede aldrig ved kongens bord og kørte kun med 4 heste for sin vogn, selvom samtlige kongens svigersønner altid sørgede for de 6 heste, de havde ret til i henhold til deres rang. Til gengæld var hun den, kongen tilbragte de fleste år sammen med, fra 1629 til 1648.
Vibeke Kruse fik to børn med Christian 4.:

Ulrich Christian Gyldenløve
Elisabeth Sofie Gyldenløve

# Kilder 

Henning Dehn-Nielsen, Danske kongers friller og elskerinder, Holkenfeldt 3, 2007. ISBN 978-87-91660-45-0.
Sune Dalgård, Lidt om Vibeke Kruse – kong Christian 4.s sidste samlever, Det Kongelige Danske Videnskabernes Selskab, 2007. ISBN 978-87-7304-328-8.
Dansk Biografisk Leksikons 2. udgave (bind 13, 1938), forfattet af Hugo Andersen, og 3. udgave (1979-84, indgår i SDE)Vibeke Kruse i Dansk Kvindebiografisk Leksikon på Kvinfo.dk
