
## Rasmus Adrian

Rasmus Adrian (født 1971) er uddannet fra Københavns Universitet i musikvidenskab, og fra Det Kgl. Danske Musikkonservatorium i klassisk guitar. Han har desuden en musikmagistergrad i Arts Management fra Sibelius Akademiet i Helsingfors og er Master of Public Administration fra Copenhagen Business School. 
Rasmus Adrian har arbejdet som leder og producent i musik- og teaterlivet, bl.a. som musikproducent på Det Kgl. Bibliotek, som administrativ leder for barokorkestret Concerto Copenhagen, som forretningsfører for Teater Kaleidoskop og som administrativ leder for Hotel Pro Forma. Han har gennem en årrække undervist på bl.a. Copenhagen Business School, Københavns Universitet og Statens Teaterskole i ledelse, markedsføring og administration af kunstinstitutioner. Rasmus Adrian var i perioden 2009-2012 administrativ leder og teaterdirektør for teatret Republique i København, og i 2013-2015 musikchef for Sønderjyllands Symfoniorkester. I perioden 2011-2018 var han været medlem af og formand for bestyrelsen for egnsteatret Cantabile 2 i Vordingborg. 
I 2018 etablerede Rasmus Adrian eget produktionsselskab, norobo , der arbejder med internationale projekter indenfor musik- og scenekunst. 

# Eksterne henvisninger 

Rasmus Adrian: "Fra elfenbens- til kontroltårn – nye kompetencer til dansk musikliv" (Dansk Musik Tidsskrift, 2006-2007 nr 3)
Teater Camp X skal ledes af tre chefer (Jyllandsposten 24.10.2008)
Københavns nye teater har højt til loftet (Politiken 6. maj. 2009)
Ny chef til Sønderjyllands Symfoniorkester (Musikeren 31. januar 2013)
Sønderjysk albuerum ligger i Esbjerg (Jydske Vestkysten 24. maj 2014)
Kulturministerens symfoniske kludder (Politiken 12. oktober 2015)
