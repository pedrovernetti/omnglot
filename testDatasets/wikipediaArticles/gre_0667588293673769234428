
## Αδριανούπολη Παφλαγονίας

Η Αδριανούπολη Παφλαγονίας ήταν πόλη στη νοτιοδυτική Παφλαγονία της Μικράς Ασίας (σημερινή Τουρκία), ευρισκόμενη σε απόσταση περίπου 3 χιλιομέτρων δυτικά του σημερινού Εσκιπαζάρ. Κατοικείτο από, τουλάχιστον, τον 1ο αιώνα π.Χ. έως τον 8ο αιώνα μ.Χ. Έλαβε την ονομασία της από τον Ρωμαίο Αυτοκράτορα Αδριανό στην διάρκεια του 2ου αιώνα μ.Χ.
Όταν ο Αυτοκράτορας Θεοδόσιος Α΄ (347-395) ενοποίησε τμήματα της Παφλαγονίας και της Βιθυνίας εντός νέας επαρχίας υπό την ονομασία Ονωριάς, η Αδριανούπολη έγινε γνωστή ως Αδριανούπολη Ονωριάδας, ονομασία υπό την οποία ήταν γνωστή η πρώην επισκοπική έδρα, η οποία περιλαμβάνεται, σήμερα, στον κατάλογο των τιμητικών επισκοπών, γνωστό ως Annuario Pontificio.Η πόλη είναι γνωστή ως γενέτειρα των Αγίων Αλύπιου του Στυλίτη και Στυλιανού Παφλαγονίας.

# Παραπομπές 

# Πηγές 

"The Paphlagonia Project: An Overview on the Results"
