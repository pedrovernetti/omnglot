
## Χαϊντεραμπάντ (Πακιστάν)

Το Χαϊντεραμπάντ (ουρντού: حیدرآباد) είναι η 2η μεγαλύτερη πόλη στην επαρχία Σιντ και 5η μεγαλύτερη
του Πακιστάν. Καλύπτει έκταση 3.198 τ.χλμ. και ο πληθυσμός του φθάνει τα 3.578.400 κατοίκους (2012). Ιδρύθηκε το 1768 μ.Χ. από τον Μιαν Γκουλάμ Σαχ Καλόρο πάνω στα ερείπια ενός ψαροχωριού, κατά μήκος της όχθης του Ινδού ποταμού. Η τελευταία μάχη του εμίρη Ταλπόρ και των Βρετανών έλαβε χώρα σε αυτή την πόλη. Πριν τη δημιουργία του κράτους του Πακιστάν, ήταν γνωστή ως "Παρίσι της Ινδίας", για τους δρόμους της που συνήθιζαν οι κάτοικοι να πλένουν με νερό από τον ποταμό.
