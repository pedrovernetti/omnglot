
## Νικόλαος Βγενόπουλος

Ο Νικόλαος Βγενόπουλος (Αγία Βαρβάρα Τριταίας Αχαΐας, 1926 - Αθήνα, 27 Δεκεμβρίου 1985) ήταν Έλληνας ιατρός και πολιτικός από την Πάτρα. Θείος του ήταν ο πρώην υπουργός Αναστάσιος Βγενόπουλος.

# Βιογραφία 

Σπούδασε Καρδιολογία στο Πανεπιστήμιο των Αθηνών και αναγορεύτηκε διδάκτορας της Ιατρικής Σχολής σε ηλικία 35 ετών. Συνετέλεσε στην ίδρυση της Ένωσης Νέων Ιατρών και εξελέγη γενικός γραμματέας και αντιπρόεδρος του Ιατρικού Συλλόγου Αθηνών. Κατά την επταετία ήταν μέλος του ΠΑΚ Ελλάδος. Το Νοέμβριο του 1970 συνελήφθη από την ΕΣΑ και υποβλήθηκε σε βασανιστήρια, κρατήθηκε στην απομόνωση και αργότερα καταδικάστηκε από έκτακτο στρατοδικείο σε φυλάκιση 2,5 ετών. Συνέχισε τη δράση του και κατά την εξέγερση του Πολυτεχνείου. Ιδρυτικό μέλος του ΠΑΣΟΚ είχε υπογράψει την διακήρυξη της 3η Σεπτέμβρη 1974 με την οποία ιδρύθηκε. Εξελέγη με το ΠΑΣΟΚ βουλευτής Αχαΐας στις εκλογές του 1974 όπου πήρε 9.598 ψήφους (πρώτος στο νομό). Επανεξελέγη βουλευτής στις εκλογές του 1977.
Στις ευρωεκλογές του 1981 εξελέγη ευρωβουλευτής με το ΠΑΣΟΚ και επανεξελέγη το 1984. Πέθανε από καρδιακό έμφραγμα το Δεκέμβριο του 1985, όντας εν ενεργεία ευρωβουλευτής και κηδεύτηκε από το Πρώτο Νεκροταφείο. Τον Ιανουάριο του 1986 αντικαταστάθηκε από τον Νίκο Παπακυριαζή.

# Παραπομπές 

# Πηγές 

Θεόδωρος Ηλ. Λουλούδης, ΠΑΣΟΚ Αχαΐας. Μια διαδρομή 40 χρόνων, 1974-2014, Αχαϊκή Βιβλιοθήκη, Εκδόσεις Πελοπόννησος, Πάτρα 2014 ISBN 978-618-81328-4-9
