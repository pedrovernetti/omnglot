
## Σάαρλαντ

Το Ζάαρλαντ ή Σάαρλαντ ή, αλλιώς, Σαρ όπως και ήταν γνωστό όταν βρισκόταν υπό γαλλικό έλεγχο (γερμανικά: Saarland, γαλλικά: Sarre), είναι ενα από τα 16 ομόσπονδα κρατίδια της Γερμανίας. Έχει πληθυσμό 990.509 κατοίκους (31 Δεκεμβρίου 2018). Η κρατιδιακή πρωτεύουσα είναι το Σααρμπρύκεν. Και στην έκταση και στον πληθυσμό είναι το μικρότερο των γερμανικών Flächenländer («κρατίδια έκτασης»), των μη κρατιδίων-πόλεων δηλαδή.

# Ιστορία 

Αρχικά, το Σάαρλαντ κατοικήθηκε από λαούς κελτικής καταγωγής. Το Σάαρλαντ, αφού πέρασε πολλά χρόνια στα χέρια των Ρωμαίων και των Φραγκονιανών, περιήλθε στην κατοχή των Γάλλων το 1792. Το 1870, ύστερα από την μάχη του Σάαρμπρύκεν, περιήλθε στην κατοχή της Γερμανικής Αυτοκρατορίας. Το 1920, το Σάαρλαντ περιήλθε στα χέρια της Γαλλίας και της Βρετανίας, όμως το 1933, ύστερα από δημοψήφισμα, το Σάαρλαντ έγινε κτήση της Ναζιστικής Γερμανίας με το συντριπτικό ποσοστό του 90,3% έναντι του 9,7% υπέρ της ένωσης με την Γαλλία. Μετά το τέλος του Β΄ Παγκοσμίου Πολέμου, για ένα διάστημα, το Σάαρλαντ ήταν αυτόνομο κράτος μέχρι το 1959, ενώ σήμερα αποτελεί τμήμα της Γερμανίας.

# Γεωγραφία 

Συνορεύει με την Γαλλία (Department de Moselle) στο νότο και τη δύση με το Λουξεμβούργο στη δύση και το κρατίδιο της Ρηνανίας-Παλατινάτου στο βορρά. Το όνομα του κρατιδίου προέρχεται από τον ποταμό Ζάαρ, ο οποίος είναι ένας παραπόταμος του ποταμού Μοζέλλα (παραπόταμος του Ρήνου). Οι περισσότεροι κάτοικοι ζουν σε μια συσσώρευση πόλεων στα γαλλικά σύνορα, που περιβάλλει την πρωτεύουσα Σααρμπρύκεν και το γαλλικό Σαργκεμίν (Sarreguemines).
Το Σάαρλαντ διαιρείται σε έξι περιοχές:

Μέρτσιχ-Βάντερν
Νοϊνκίρχεν
Σααρμπρύκεν (Saarbrücken)
Σααρλουίς
Σααρπφάλτς
Ζανκτ Βέντελ

# Διακυβέρνηση 

Το Σάαρλαντ έγινε κρατίδιο της Ομοσπονδιακής Δημοκρατίας της Γερμανίας το 1957. Έκτοτε, τα ακόλουθα πρόσωπα έχουν διατελέσει πρωθυπουργοί:

1957 - 1959: Έγκον Ράινερτ, CDU
1959 - 1979: Δρ. Φραντς Γιόζεφ Ρέντερ, CDU
1979 (26 Ιουνίου - 5 Ιουλίου): Βέρνερ Κλουμπ, FDP, προσωρινός
1979 - 1985: Βέρνερ Ζέγιερ, CDU
1985 - 1998: Όσκαρ Λαφοντέν, SPD
1998 - 1999: Ράινχαρτ Κλιμτ, SPD
1999 - 2011: Πέτερ Μίλερ, CDU
2011 - 2018: Άνεγκρετ Κραμπ-Κάρενμπαουερ, CDU
2018 - σήμερα: Τόμπιας Χανς, CDU

# Εκλογές 

# Παραπομπές 

# Εξωτερικοί σύνδεσμοι 

Επίσημη ιστοσελίδα
Σάαρλαντ στο DMOZ
