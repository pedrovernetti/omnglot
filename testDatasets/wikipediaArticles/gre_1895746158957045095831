
## Ιερά Μονή Αγίου Ιωάννη του Ελεήμονα (Παζινός Κυδωνίας)

Η Μονή του Αγίου Ιωάννη του Ελεήμονος κτίστηκε τον 16ο αι. στο χωριό Παζινός (Γαλαγκάδο) Κυδωνίας, κοντά στη Μονή Αγίας Τριάδας των Τζαγκαρόλων, της οποία αποτελούσε μετόχι σύμφωνα με την απογραφή του 1637. Το μοναστηριακό συγκρότημα οικοδομήθηκε σύμφωνα με τις αρχές της δυτικής μοναστηριακής αρχιτεκτονικής, όπου ο ναός, μονόχωρος με οξυκόρυφη καμάρα, είναι προσκολλημένος στη βόρεια πλευρά. Σήμερα η μονή έχει αναστηλωθεί.

# Πηγές 

Ανδριανάκης, Μιχάλης Γ., Γιαπιτσόγλου, Κωνσταντίνος, Χριστιανικά Μνημεία της Κρήτης, Συνοδική Επιτροπή Θρησκευτικού Τουρισμού της Εκκλησίας Κρήτης: Μ.Κ.Ο. "Φιλοξενία", Ηράκλειο 2012.
Ψιλάκης, Βασίλειος, Ιστορία της Κρήτης: από της απωτάτης αρχαιότητος μέχρι των καθ' ημάς χρόνων, τ. Γ΄, εκδ. Νέα Έρευνα, εν Χανίοις, 1909.
Ανδριανάκης, Μιχάλης, «Μοναστήρια του νομού Χανίων», εφ. Χανιώτικα Νέα, 5-14/06/1985.
