
## One Morning Left

One Morning Left on laulaja Mika Lahden perustama suomalainen vuonna 2008 perustettu metalcore-yhtye. Yhtyeen musiikissa on sekoitettu screamoa ja dancea metalcoreen, ja yhtyeen kappaleiden nimet ovat yleensä hieman humoristisia. One Morning Left on lämmitellyt muun muassa Amaranthe, Machinae Supremacy, Turmion Kätilöt sekä Adept yhtyeitä ja ollut kiertueella muun muassa Saksassa, Islannissa, Japanissa, Baltian maissa ja Venäjällä. 
Yhtyeen ensimmäisen albumin The Bree-Teenz julkaisi 24.8.2011 Spinefarm Records. Yhtyeen toinen albumi Our Sceneration äänitettiin kesän 2012 aikana ja se julkaistiin 22.2.2013.
Keväällä 2014 One Morning Leftin pitkäaikainen rumpali, ja puhtaista lauluista vastaava Tomi "Tomppa" Takamaa jätti yhtyeen. Uudeksi rumpaliksi bändi kiinnitti mm. Snow White's Poison Bite yhtyeessä rumpuja soittaneen Niko Hyttisen. Puhtaista lauluista ja toisesta kitarasta vastaa nykyisin ARF yhtyeessäkin laulava Leevi Luoto.
One Morning Left julkaisi kolmannen albuminsa "Metalcore Superstars" vuonna 2016 ja teki useita keikkoja ja kiertueita sekä Suomessa että ulkomailla. Yhtye kiersi mm. Baltian sekä Euroopan maiden lisäksi Islannissa sekä Japanissa. Metalcore Superstars-albumilta julkaistua "You're Dead! Let's Disco!" sinkkua on striimattu Spotify- palvelussa yli miljoona kertaa. 
Parhaillaan One Morning Left työstää uutta, neljättä albumiaan uudella, vahvistuneella kokoonpanollaan.

# Julkaisut 

Panda Heart Penguin (2008, EP)
Panda Heart Penguin Vol. 2 (2008, mini-albumi)
The Bree-Teenz (2011, albumi)
Our Sceneration (2013, albumi)
Metalcore Superstars (2016, albumi)

# Lähteet 

# Aiheesta muualla 

One Morning Left -virallinen sivusto
Facebook
