
## Σωτήρης Μαυρονάσιος

Ο Σωτήρης Μαυρονάσιος (γεν. 1954 Κορινθία) είναι Έλληνας παλαίμαχος ποδοσφαιριστής που αγωνίζονταν στη θέση του σέντερ μπακ, προπονητής ποδοσφαίρου και νυν διοικητικός παράγοντας.

# Ποδοσφαιρική σταδιοδρομία 

Πρωτοέπαιξε ποδόσφαιρο στους ερασιτέχνες του Εθνικού Πειραιά, από το 1974 έως το 1977. Το καλοκαίρι του ίδιου έτους μετεγγράφηκε στον Αχαρναϊκό, με τον οποίο αγωνίσθηκε μια σεζόν στο Εθνικό Ερασιτεχνικό Πρωτάθλημα, κερδίζοντας την άνοδο το 1978 και 2 σεζόν στη Β΄Εθνική, το διάστημα 1979-1980. Θεωρούνταν από τα καλύτερα κεντρικά μπακ της κατηγορίας και έτσι κέντρισε το ενδιαφέρον των παραγόντων του Αιγάλεω Α.Ο. οι οποίοι τον απέκτησαν το καλοκαίρι του 1980 επί προεδρίας Αλέξανδρου Σταυρόπουλου, δαπανώντας το πολύ μεγάλο για την εποχή ποσό των 650.000 δραχμών .
Στο Αιγάλεω έπαιξε για τις δυο επόμενες περιόδους, ως βασικός, ωστόσο προς τα τέλη της δεύτερης χρονιάς ήρθε σε αντιπαράθεση με τον τότε πρόεδρο της αθηναϊκής ομάδας Βίκτωρα Μητρόπουλο, με αποτέλεσμα να τιμωρηθεί με 6μηνη διακοπή συμβολαίου .
Το φθινόπωρο του 1982 υπόγραψε στην Κόρινθο, μαζί με τους συμπαίκτες του Δ. Παπαϊωάννου και Μιχ. Μυλωνά, αλλά σύντομα αντιμετώπισε πολλά προβλήματα από την προηγούμενη ποινή του, τα οποία οδήγησαν σε έντονη αντιπαράθεση την νέα ομάδα του με την προηγούμενη.
Συνέχισε να αγωνίζεται με τα χρώματα της Κορίνθου έως και το 1985, πάντα στη Β΄Εθνική, ενώ την περίοδο 1985-86 έπαιξε στον Παννεμεατικό στην Α΄κατηγορία Ε.Π.Σ. Κορινθίας. Το 1986-87 επέστρεψε σαν βετεράνος πια, στον Αχαρναϊκό, τερματίζοντας την αγωνιστική του καριέρα.

# Προπονητικό και παραγοντικό έργο 

Άρχισε από τον Άτλαντα Αθηνών (Ε.Π.Σ. Αθηνών), το φθινόπωρο του 1987, αλλά το Φεβρουάριο του 1988 παραιτήθηκε και ανέλαβε τον Αχαρναϊκό, στη Β΄Εθνική.
Επέστρεψε και το 1988-89, όταν η ομάδα έπαιζε στη Γ΄Εθνική.
Ακολούθως διετέλεσε τεχνικός του Παγκορινθιακού (1995-96), γενικός αρχηγός στον Εθνικό (1996-1997), προπονητής και βοηθός προπονητή στη Μαρκό (1998-1999), προπονητής στην Κόρινθο (1999-00).
Τα επόμενα 4 χρόνια ήταν εξωδιοικητικός παράγοντας του συλλόγου, ενώ τη σεζόν 2005-06 ανέλαβε τεχνικός της Ελλάδας Βέλλου.
Το φθινόπωρο του 2006 προσλήφθηκε προπονητής στον Πέλοπα Κιάτου, καθώς τους προηγούμενους μήνες ήταν τεχνικός διευθυντής της Κορίνθου.
Το 2010 ανέλαβε πρόεδρος του ΠΑΣ Κόρινθος και έμεινε στη θέση αυτή έως και τα τέλη του 2011, ενώ ήταν μεταξύ των υποψηφίων να αναλάβουν και το Βύζαντα Μεγάρων

# Πηγές 

Ηλεκτρονικό Αρχείο "Αθλητικής Ηχούς
Νίκος Δημ. Νικολαΐδης, "50 ΧΡΟΝΙΑ ΑΙΓΑΛΕΩ" (Έκδοση δήμος Αιγάλεω, 1998)
