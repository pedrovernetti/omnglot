
## Howard Wilkinson

Howard Wilkinson (s. 13. marraskuuta 1943 Sheffield) on entinen englantilainen jalkapalloilija ja jalkapallovalmentaja.

# Pelaajaura 

Wilkinson pelasi urallaan keskikenttäpelaajana Sheffield Wednesdayssa, Brightonissa sekä Boston Unitedissa. Bostonissa hän toimi viimeisinä vuosinaan pelaaja-valmentajana.

# Valmentajaura 

# Uran alku 

Notts Countyssa Wilkinson toimi ensin täyspäiväisenä apulaisvalmentajana ja myöhemmin valmentajana.
Vuonna 1983 hän siirtyi Sheffield Wednesdayn valmentajaksi ja seura nousikin hänen ensimmäisenä työvuotenaan silloiseen ykkösdivisioonaan.

# Menestyksen vuodet Leedissa 

Wilkinsonin menestyksekkäimmät vuodet tulivat hänen toimiessaan Leeds Unitedin valmentajana vuosina 1988–1996. Wilkinsonin pelaajarinkiin tuoma kuri ja järjestys tuotti tuloksia nopeasti ja seura voitti kauden 1988–89 päätteeksi silloisen kakkosdivisioonan. Wilkinsonin hankintoihin kuuluivat muun muassa Gary McAllister, Chris Fairclough, Lee Chapman ja Gordon Strachan sekä nosti nuorista pelaajista ykkösjoukkueeseen nostetut Gary Speed ja David Batty.Myöhemmin Wilkinson osti joukkueen vahvistukseksi Rod Wallacen, Tony Dorigon ja Steve Hodgen. Wilkinson osti joukkueeseen myös Éric Cantonan. Näillä vahvistuksilla Leeds United oli viimeinen entisen ykkösdivisioonan mestarijoukkue vuonna 1992. Myöhemmillä kausilla joukkueen esitykset eivät olleet yhtä hyvät ja Wilkinson erotettiin kauden 1996–97 surkean alun jälkeen.

# Työ jalkapalloliitossa 

Leedistä erottamisen jälkeen Wilkinson toimi Englannin jalkapalloliiton palveluksessa eräänlaisena teknisenä johtajana vastaten valmennus ja harjoitteluohjelmista. Tässä tehtävässä ollessaan hän myös toimi Englannin jalkapallomaajoukkueen väliaikaisena valmentajana Glenn Hoddlen erottamisen jälkeen. Tämän jälkeen hän toimi Englannin alle 21-vuotiaiden maajoukkueen valmentajana. Kuuden tappiollisen ottelun jälkeen hänet korvattiin tehtävässä David Plattilla. Hän palasi Englannin maajoukkueen väliaikaiseksi valmentajaksi vuonna 2000 Kevin Keeganin jätettyä paikkansa. Wilkinsonin ainoaksi otteluksi jäi maaliton tasapeli Suomea vastaan.

# Myöhempi ura 

Wilkinson jätti jalkapalloliiton tehtävät palatakseen seurajoukkuevalmentajaksi Sunderlandiin. Kausi oli suoranainen katastrofi ja Wilkinson sai potkut ennen kauden 2002–03 päättymistä. Sunderlandin kausi päättyi ennätyksellisen pieneen pistemäärään. Seura sai kauden aikana vain 19 pistettä ja putosi sarjaporrasta alemmas.Hän toimi lyhyen aikaa valmentajana Kiinassa, mutta palasi Englantiin henkilökohtaisiin syihin vedoten. Wilkinson on palannut Notts Countyyn ja toimii seuran johtotehtävissä.

# Meriitit 

Englannin mestaruus: 1992
Englannin 2. divisioona: 1990
Englannin liigacupin hopeaa: 1996
FA Youth Cup: 1993
Englannin vuoden valmentaja: 1992

# Lähteet 

