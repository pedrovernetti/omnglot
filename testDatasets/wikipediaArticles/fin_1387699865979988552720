
## Fosgeeni

Fosgeeni (karbonyylikloridi, COCl2) on hyvin myrkyllinen kaasu tai jäähdytetty neste. Se on väritön ja sillä on homeista heinää muistuttava ominaishaju. Fosgeenia valmistetaan teollisesti, mutta sitä esiintyy myös pienissä määrin luonnossa klooriyhdisteiden hajoamistuotteena. Fosgeenia voi myös syntyä orgaanisten klooriyhdisteiden palamistuotteena.

# Käyttö 

Fosgeeni on bulkkikemikaaliselvennä, jonka suurin käyttötarkoitus on nykyään polykarbonaattimuovien valmistus, mutta sitä käytetään myös isosyanaattien valmistuksessa polyuretaanimuovien ja muiden karbamaattien (esim. torjunta-aineet) valmistukseen. Fosgeenia valmistetaan hapettamalla hiilimonoksidia kloorikaasulla.
Fosgeenia käytettiin taistelukaasuna ensimmäisessä maailmansodassa, ja sen käyttöä valvotaan kemiallisten aseiden kieltosopimuksen mukaan.

# Myrkyllisyys 

Fosgeeni on salakavala myrkky, sillä sille altistuminen johtaa oireisiin vasta 24–72 tunnin kuluessa. Fosgeeni on voimakas alkylointiaine (tarkemmin karboksylointiaine) ja solumyrkky, ja se reagoi keuhkojen seinämän proteiinien kanssa. Fosgeenialtistus johtaa nesteen kerääntymiseen keuhkoihin, ja kuolema seuraa yleensä verenhukan, šokin ja hengityselinten pettämisen seurauksena. Toisin kuin hermokaasut, fosgeeni tappaa ainoastaan hengitettynä, ei siis ihon läpi imeytyneenä.

# Katso myös 

Difosgeeni C2Cl4O2, CAS 503-38-8
Trifosgeeni C3Cl6O3, CAS 32315-10-9

# Aiheesta muualla 

Fosgeenin kansainvälinen kemikaalikortti
Kemian työsuojeluneuvottelukunta (KETSU): Fosgeeni (pdf)
PubChem: Phosgene (englanniksi)
U.S. Environmental Protection Agency: Toxicological Review of Phosgene (CAS No. 75-44-5) (englanniksi)
