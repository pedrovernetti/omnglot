
## N'Djamena

Is é N'Djamena príomhchathair Shead, i lár na hAfraice, agus is é an chathair is mó sa tír. Fort Lamy ainm na cathrach ón mbliain 1900 go dtí 1973. Tá N'Djamena suite in iarthar Shead ar bhruach an abhann Chari, trasna na habhann ó Kousséri i gCamarún. Nascann droichead an dá chathair. Sa bhliain 2012 bhí 1,092,066 duine ina gcónaí in N'Djamena, 1,605,696 i réigiún N'Djamena.

# Stair 

Bhunaigh na Francaigh dúnfort san áit ina bhfuil N'Djamena inniu ar 29 Bealtaine agus d'ainmnigh siad é Fort Lamy i ndiaidh oifigeach airm Francach a cailleadh i gcath i lár na hAfraice go gairid roimhe sin. Bhí Fort Lamy ina phríomhbhaile riaracháin ag na Francaigh agus lean sé ina phríomhchathair i ndiaidh neamspleáchas Shead sa bhliain 1960. Athraíodh ainm na cathrach go N'Djamena sa bhliain 1973.
Sa bhliain 1960, bhí isteach is amach le 60,000 duine ina gcónaí sa chathair, fás 226.5% an méid sin ar an daonra sna 1940idí déanacha.
