
## Alsószil

Alsószil (1899-ig Kis-Bresztovány, szlovákul Malé Brestovany) Bresztovány településrésze, korábban önálló falu Szlovákiában, a Nagyszombati kerületben, a Nagyszombati járásban. 2001-ben Bresztovány 1961 lakosából 1945 szlovák volt.

# Fekvése 

Nagyszombattól 8 km-re keletre fekszik.

# Története 

Vályi András szerint „Kis Bresztovány. Tót, és elegyes falu Posony Vármegyében, földes Ura Gróf Traun Uraság, lakosai katolikusok, fekszik Nagy Szombattól egy mértföldnyire, nagy Bresztován mellett, mellynek filiája. Határja jó termékenységű, réttyei kövérek, legelőjök hasznos, eladásra alkalmatos helyek, első Osztálybéli.”Fényes Elek szerint „Kis-Bresztovány, tót falu, N.-Bresztovány mellett, 380 katholikus lak.”1910-ben 429, többségben szlovák lakosa volt, jelentős magyar kisebbséggel. A trianoni békeszerződésig Pozsony vármegye Nagyszombati járásához tartozott.

# Források 

