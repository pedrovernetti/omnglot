
## José Echegaray y Eizaguirre

José Echegaray y Eizaguirre (19. huhtikuuta 1832 – 14. syyskuuta 1916) oli espanjalainen matemaatikko, valtiomies ja näytelmäkirjailija, jolle myönnettiin Nobelin kirjallisuuspalkinto 1904. Hän aloitti työuransa matematiikan professorina. Vuonna 1868 hän astui valtion palvelukseen ja nousi jopa talousministeriksi. Kirjallinen tuotanto alkoi myöhään, ensimmäinen näytelmä Shekkivihko ilmestyi 1874 Echegarayn ollessa 42-vuotias. Sen jälkeen hän kuitenkin julkaisi näytelmän tai kaksi joka vuosi. Noin puolet noin kuudestakymmenestä näytelmästä on kirjoitettu runomuodossa, ja niillä on melodramaattisia nimiä kuten La esposa del vengador (1874, Kostajan vaimo), En puño de la espada (1875, Miekan terällä), En el Seno de la muerte (1879, Kuoleman povella), La muerte en los labios (1880, Kuoleman maku) ja O locura ó santidad (1877, Hullu vai pyhimys).

# Lähteet 

