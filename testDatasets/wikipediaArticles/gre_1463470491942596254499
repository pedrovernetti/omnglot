
## Γκάρι Χέιλοκ

Ο Γκάρι Χέιλοκ (Garry Andrew Haylock, 31 Δεκεμβρίου 1970) είναι παλαίμαχος Άγγλος επιθετικός ποδοσφαιριστής, ο οποίος αγωνίστηκε στην Αγγλία σε ομάδες χαμηλών κατηγοριών, στην Α΄ κατηγορία της Ιρλανδίας και στην Ελλάδα στον Πανιώνιο για μία σεζόν. Έχει ύψος 1,73 μ. Σήμερα είναι προπονητής.

# Βιογραφικό 

Ο Γκάρι Χέιλοκ γεννήθηκε στις 31 Δεκεμβρίου 1970 στο Μπράντφορντ. Ως επαγγελματίας ποδοσφαιριστής ξεκίνησε από τη Χάντερσφιλντ Τάουν το 1989. Στη διάρκεια της σεζόν δόθηκε δανεικός στην ιρλανδική Σέλμπουρν, με την οποία έκανε ντεμπούτο στις 14 Ιανουαρίου 1990. Έπαιξε επίσης στις ιρλανδικές Λίνφιλντ, Πορταντάουν, πριν έλθει στον Πανιώνιο το 1998, όταν προπονητής ήταν ο Ρόνι Γουίλαν. Με τον Πανιώνιο αγωνίστηκε στο Κύπελλο Κυπελλούχων της σεζόν 1998-99, φτάνοντας ως τα προημιτελικά, που αποτελεί την καλύτερη ευρωπαϊκή πορεία του συλλόγου. Επίσης, με ιρλανδικές ομάδες συμμετείχε άλλες 30 φορές στα ευρωπαϊκά κύπελλα και σκόραρε δύο φορές στο Κύπελλο Πρωταθλητριών.
Μετά την ελληνική περιπέτεια ο Χέιλοκ αγωνίστηκε ως το 2006 σε διάφορες ομάδες σε Ιρλανδία και Βόρεια Ιρλανδία, με τις οποίες κατέκτησε πέντε κύπελλα και τρία πρωταθλήματα.
Από το Δεκέμβριο του 2006 άρχισε να εργάζεται ως προπονητής στην Γιέντινγκ Γιουνάιτεντ (Yeading United F.C.) και από το Mάιο του 2007 στη Hayes & Yeading United F.C., που προήλθε από συγχώνευση της πρώτης του ομάδας.

# Τίτλοι 

Πρωτάθλημα Ιρλανδίας (1): 1992 (Σέλμπουρν)
Κύπελλα Ιρλανδίας (3): 1993, 2000 (Σέλμπουρν), 2002 (Ντάνταλκ)
Πρωταθλήματα Βόρ. Ιρλανδίας (2): 1993/94 (Λίνφιλντ), 1995/96 (Πόρτανταουν)
Κύπελλα Βόρ. Ιρλανδίας (2): 1993/94, 1994/95 (Λίνφιλντ).
