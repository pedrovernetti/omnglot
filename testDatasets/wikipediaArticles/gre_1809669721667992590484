
## Ποντιφίκιο Ελληνικό Κολλέγιο Αγίου Αθανασίου

Το Ποντιφίκιο Ελληνικό Κολλέγιο Αγίου Αθανασίου της Ρώμης (ιτ. Pontificio Collegio Greco di Sant’Atanasio) ιδρύθηκε το 1577 από τον Πάπα Γρηγόριο ΙΓ' ως σχολή για ελληνόρρυθμους ιεροσπουδαστές από την Ελλάδα, τη Μέση Ανατολή και τις ελληνικές περιοχές της Νότιας Ιταλίας. Προστάτης του κολλεγίου είναι ο Μέγας Αθανάσιος, ένας από τους τέσσερις Έλληνες Πατέρες. Ευρίσκεται στην οδό Βαβουίνου 149 και δεν πρέπει να συγχέεται με το αρχαιότερο Ελληνικό Γυμνάσιο της Ρώμης. Η Εκκλησία Αγίου Αθανασίου των Ελλήνων χτίστηκε από τον Καρδινάλιο Santoni, και είναι η κύρια λειτουργική εκκλησία του Κολλέγιου και της ελληνόρρυθμης ελληνικής κοινότητας της Ρώμης.

# Aπόφοιτοι 

Μαθητές της σχολής υπήρξαν οι Πέτρος Αρκούδιος, Λέων Αλλάτιος, Ανδρέας Ρέντιος, Νικόλαος Αλεμάννος, Ιωάννης Πάμφιλος, και άλλοι πολλοί. Η βιβλιοθήκη της σχολής διέθετε επτά χιλιάδες τόμους.

# Πηγές 

Κωνσταντίνος Σάθας (1868). Νεοελληνική Φιλολογία: Βιογραφία των εν τοις γράμμασι διαλαμψάντων Ελλήνων, από της καταλύσεως της Βυζαντινής Αυτοκρατορίας μέχρι της Ελληνικής εθνεγερσίας (1453-1821). Αθήνα: Τυπογραφείο των τέκνων Ανδρέου Κορομηλά. Ανακτήθηκε στις 15 Οκτωβρίου 2009. 
Νέος Ελληνομνήμων, 1913, τεύχος Α-Β, σελ. 3-7

# Εξωτερικοί σύνδεσμοι 

http://www.collegiogreco.blogspot.com παρουσίαση της σχολής
