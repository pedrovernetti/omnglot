
## The Walking Dead (sarjakuva)

The Walking Dead on yhdysvaltalainen televisiosarja, joka perustuu Robert Kirkmanin luomaan samannimiseen sarjakuvaan. Siinä joukko ihmisiä on selvinnyt zombiepidemialta ja etsii turvapaikkaa zombien valtaamasta maailmasta. Pääosassa on apulaissheriffi Rick Grimes (Andrew Lincoln), joka herää sairaalasta ja huomaa zombien hallitsevan maailmaa. Hän lähtee etsimään perhettään ja tapaa muita selviytyjiä matkan varrella. 
Sarjaa alettiin esittää Yhdysvalloissa AMC-kanavalla 31. lokakuuta 2010. Se sai hyvän vastaanoton ja sarjaa jatkettiin toiselle tuotantokaudelle, joka alkoi 16. lokakuuta 2011. Kolmas tuotantokausi alkoi Yhdysvalloissa 14. lokakuuta 2012 ja neljäs kausi 13. lokakuuta 2013. Viides tuotantokausi alkoi Yhdysvalloissa 12. lokakuuta 2014 ja Suomessa 13. lokakuuta 2014. Kuudes tuotantokausi alkoi Yhdysvalloissa 12. lokakuuta 2015 ja Suomessa päivää myöhemmin. Sarjan seitsemäs tuotantokausi alkoi Yhdysvalloissa 23. lokakuuta 2016. Kahdeksas tuotantokausi alkoi Yhdysvalloissa 22. lokakuuta 2017. AMC on ilmoittanut, että sarjasta on tilattu yhdeksäs kausi, jonka esittäminen alkoi seitsemäs lokakuuta vuonna 2018.Arvostelijat ovat ottaneet sarjan hyvin vastaan ja se on ansainnut useita ehdokkuuksia, kuten Golden Globe -ehdokkuuden parhaasta draamasarjasta. Vuonna 2011 sarja sai Emmy-palkinnon maskeerauksesta.The Walking Deadin sisarsarjaa Fear the Walking Dead alettiin esittää AMC:lla elokuussa 2015.

# Yleiskatsaus 

The Walking Dead kertoo pienestä ryhmästä ihmisiä, jotka ovat selvinneet hengissä zombiepidemiasta. Suurin osa sarjan ensimmäisestä kaudesta sijoittuu Atlantan metropolialueelle ja loput kaudet Pohjois-Georgiaa ympäröivälle maaseudulle.
Elonjääneet etsivät turvapaikkaa zombeilta (”kulkijoilta”), jotka yrittävät syödä kaikki elävät olennot. Sarjan keskeisessä osassa ovat ryhmän ongelmat ja heidän selviytymisensä uudessa maailmantilanteessa. Ryhmän johtaja on Rick Grimes, joka toimi kotikaupunkinsa apulaissheriffinä ennen zombiepidemian puhkeamista.

# Näyttelijät ja hahmot 

# Tuotanto 

# Konsepti 

Sarjakuvan luonut Robert Kirkman kertoi harkinneensa Walking Dead -televisiosarjaa, mutta ei koskaan aktiivisesti pyrkinyt siihen. Omien sanojensa mukaan hänellä ei ollut mitään uusia sovituksia vastaan, toisin kuin joillain tekijöillä. Kun Frank Darabont ilmaisi kiinnostuksensa sovittaa sarjakuvasta televisiosarja, Kirkman kertoi olleensa äärimmäisen imarreltu. Hänen mukaansa Darabont välitti alkuperäisestä lähdemateriaalista ja hän itse sai vaikuttaa televisiosarjan sovitukseen niin paljon kuin halusi. Kirkman ei ikinä voinut kuvitella kaiken menevän niin hyvin. Hänen mielestään se kaikki oli Darabontin ansiota.Darabont itse oli ollut zombi-tyylilajin fani nähtyään George A. Romeron vuoden 1968 elokuvan Night of the Living Dead ollessaan neljätoistavuotias. Hän kertoi rakastaneensa sitä välittömästi. Darabont muistelee kävelleensä sarjakuvakauppaan Burbankissa ja nähneensä The Walking Deadin hyllyllä vuonna 2005. Koska hän oli aina ollut kyseisen tyylilajin fani, hän osti lehden, luki sen ja ryhtyi heti haalimaan sen oikeuksia, sillä hänen mielestään siitä tulisi upea televisiosarja. Hän rakasti ajatusta laajennetusta, jatkuvasta ja dramaattisesta kerronnasta, joka sijoittuisi keskelle zombiepidemiaa.

# Käsikirjoitus 

Darabontin alkuperäinen käsikirjoitus sarjan aloitusjaksoon jaettiin kahtia ja sitä kaunisteltiin, ja näin siitä tehtiin kaksi jaksoa. He hidastivat sarjan kerrontaa ja syventyivät henkilöhahmoihin enemmän.Kirjoittaakseen tuotantokauden loput jaksot Darabont palkkasi Charles H. Egleen, Adam Fierron ja Glen Mazzaran, joiden kanssa hän oli työskennellyt aiemminkin. Myös Jack LoGiudice liittyi käsikirjoittajatiimiin. Hän ja Kirkman toimivat myös sarjan tuottajina.

# Kuvaukset 

Aloitusjakson keskeiset kuvaukset alkoivat 15. toukokuuta 2010, ja seuraavien viiden jakson kuvaukset alkoivat muutamaa viikkoa myöhemmin 2. kesäkuuta. Ensimmäinen tuotantokausi kuvattiin Atlantassa, jonne myös tarina pääasiassa sijoittuu.

# Vastaanotto 

# Arvostelut 

Arvostelijat ylistivät sarjan ensimmäistä tuotantokautta. Tuotantokauden keskiarvo Metacritic-verkkosivustolla on 82/100. TV Guiden Matt Roush luonnehti sarjaa karuksi kuvaukseksi ja ylisti sitä visuaalisesti upeaksi. Slant Magazinen Simon Abrams antoi tuotantokaudella kolme ja puoli tähteä neljästä.

# Palkinnot ja ehdokkuudet 

Sarjan aloitusjakso eli pilottijakso palkittiin parhaan maskeerauksen Emmy-palkinnolla vuonna 2011, ja se oli ehdolla myös parhaasta äänityksestä ja parhaista visuaalisista erikoistehosteista. Sarja oli ehdolla parhaaksi draamasarjaksi vuoden 2011 Golden Globe -palkintogaalassa, mutta palkinnon voitti lopulta Boardwalk Empire. Sarja sai myös parhaan uuden sarjan Writers Guild of America -ehdokkuuden vuonna 2011.Yhdysvaltain elokuva-akatemia laatii vuosittain listan parhaista televisio-ohjelmista. The Walking Dead oli ehdolla listalle vuoden 2010 parhaista ohjelmista. Vuoden 2011 Saturn-palkintogaalassa sarja ansaitsi kuusi ehdokkuutta: paras televisioesitys, paras miespääosa (Andrew Lincoln), paras naispääosa (Sarah Wayne Callies), paras miessivuosa (Steven Yeun), paras naissivuosa (Laurie Holden) ja paras vieraileva tähti (Noah Emmerich). Sarja oli ehdolla myös parhaaksi draamasarjaksi Critics' Choice Television Award -gaalassa vuonna 2011.Sarjan toinen tuotantokausi sai kolme ehdokkuutta Emmy-gaalassa:, paras maskeeraus televisiosarjassa, minisarjassa, TV-elokuvassa tai erikoisjaksossa, paras äänieditointi ja parhaat visuaaliset erikoistehosteet minisarjassa, TV-elokuvassa tai erikoisjaksossa. Sarja voitti myös Saturn-palkinnon parhaasta televisioesityksestä.

# Lähteet 

# Aiheesta muualla 

 Kuvia tai muita tiedostoja aiheesta The Walking Dead Wikimedia Commonsissa
