
## Rafael Barbosa

Rafael Paula Barbosa (1924 Safim – 2. tammikuuta 2007 Dakar) oli guineabissaulainen poliitikko.
Barbosa syntyi guinealais-kapverdeläiseen perheeseen. Työskennellessään Bissaussa julkisten töiden esimiehenä hän osallistui Guinean ja Kap Verden afrikkalaisen itsenäisyyspuolueen PAIGC:n perustamiseen vuonna 1956. Barbosa toimi puolueen keskuskomitean johtajana, kunnes Portugalin valtiollinen poliisi pidätti hänet vuonna 1962. PAIGC syytti vuonna 1969 vapautunutta Barbosaa tietojen vuotamisesta portugalilaisille, minkä johdosta hänet erotettiin puolueesta vuonna 1970.Guinea-Bissaun itsenäistyttyä PAIGC syytti Barbosaa maanpetoksesta Amílcar Cabralin murhaan liittyen. Hänet tuomittiin kuolemaan vuonna 1976, mutta seuraavana vuonna tuomio muutettiin 15 vuoden pakkotyöksi. João Bernardo Vieiran vallankaappauksen aikana vuonna 1980 Barbosa päästettiin vähäksi aikaa pois vankilasta, mutta lopullisesti hänet vapautettiin vasta vuonna 1990, jolloin hän perusti vähämerkityksiseksi jääneen Frente Democrática Social -puolueen. Barbosa kuoli pitkän sairauden jälkeen Senegalissa.

# Lähteet 

