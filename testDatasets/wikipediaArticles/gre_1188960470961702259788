
## Τόνια Σωτηροπούλου

Η Τόνια Σωτηροπούλου (Γλυφάδα, 28 Απριλίου 1987) είναι Ελληνίδα ηθοποιός, κυρίως του κινηματογράφου. Είναι πιο γνωστή για τον πρωταγωνιστικό της ρόλο στην βρετανική ταινία «Βerberian Sound Studio» μαζί με τον ηθοποιό Toby Jones και τη συμμετοχή της στην ταινία του Ντάνιελ Κρεγκ, Skyfall ως κορίτσι του James Bond. Επίσης, έχει εμφανιστεί στην αμερικανική ταινία «Hercules» με πρωταγωνιστή τον Ντουέιν Τζόνσον. Στο IMDB ψηφίστηκε στην τέταρτη θέση στη λίστα με τις εξωτικές καλλονές.

# Βιογραφία 

Γεννήθηκε στις 28 Απριλίου 1987 στη Γλυφάδα όπου και μεγάλωσε. Είναι απόφοιτη της δραματικής σχολής του Γιώργου Κιμούλη, ενώ έχει παρακολουθήσει σεμινάρια υποκριτικής & σκηνοθεσίας στο Θέατρο των Αλλαγών, σεμινάριο Musical με τους Α. Καλογρίδη, Κ. Κωτσαδάμ, F. Becter και σεμινάρια υποκριτικής από τον John Strassberg στο Actor's Studio.
Ξεκίνησε την υποκριτική της καριέρα, σε ηλικία μόλις 17 ετών, με την ταινία του Νίκου Περάκη «2 to tango» και τη θεατρική παράσταση «Όνειρο θερινής νύχτας», που παίχτηκε στο Θέατρο Αιξωνή Γλυφάδας. Ακολούθησε, το 2006, η ταινία «Λούφα και παραλλαγή» καθώς και η παράσταση «Λαχταρώ», η οποία ανέβηκε στην Κύπρο. Το 2007, έκανε το τηλεοπτικό της ντεμπούτο σε επεισόδιο της σειράς «10η εντολή» και παράλληλα πρωταγωνίστησε στη ταινία του Νίκου Περάκη «Ψυχραιμία». Επιπλέον, συμμετείχε και στην παράσταση του Σταμάτη Φασουλή «Το τρέντυ θα σφυρίξει 3 φορές».
Το 2008, εμφανίζεται σε κάποια επεισόδια των σειρών «Χρυσά Κορίτσια», «Αληθινοί Έρωτες», «Σε είδα» & «Λόλα» κι έπειτα, εγκαθίσταται στο εξωτερικό με σκοπό να κάνει διεθνή καριέρα. Αρχικά πηγαίνει για λίγο στο Βερολίνο κι έπειτα στο Λονδίνο, όπου ξεκινάει σιγά σιγά να κλείνει δουλειές, συμμετέχοντας αρχικά στις ταινίες «Nativity» & «The Midnight Beast». Το 2012, ήταν μια σημαντική χρονιά την ίδια ως ηθοποιό, αφού πρωταγωνίστησε στο βρετανικής παραγωγής θρίλερ «Βerberian Sound Studio» μαζί με τον Toby Jones, έκανε ένα πέρασμα από την ταινία του Ντάνιελ Κρεγκ, Skyfall και έπαιξε στο «Real Stories from the sex industry».
Το 2014, κάνει ένα μικρό πέρασμα από την αμερικανική ταινία «Hercules» με πρωταγωνιστή τον Ντουέιν Τζόνσον και παίζει στην ταινία «Section». Το 2016, παίζει στις ελληνικές ταινίες «Εγκλωβισμένοι» & «The bachelor» και στην βρετανική ταινία «Brotherhood». Το 2017 πρωταγωνιστεί στις ελληνικές ταινίες «Mandelion» και «Success Story» καθώς και στην αμερικανική «Everything Is Wonderful». To 2018, πρωταγωνίστησε στη ταινία «Αίθουσα Αναμονής».
Το 2019 δανείζει τη φωνή της ως κυρία Μαθουσαλίξ, στην ελληνική εκδοχή της ταινίας κινουμένων σχεδίων «Αστερίξ: Το μυστικό του μαγικού ζωμού».

# Φιλμογραφία 

# Θεατρογραφία 

# Αναφορές 

http://www.ekathimerini.com/145879/article/ekathimerini/life/tonia-sotiropoulou-lands-enviable-role-as-the-first-greek-bond-girl
