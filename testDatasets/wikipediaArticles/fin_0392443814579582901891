
## Pyhän Nikolaoksen luostari

Pyhän Nikolaoksen luostari eli Anapafsáksen luostari (kreik. Μονή Αγίου Νικολάου Αναπαυσά, Moní Agíou Nikoláou Anapafsá) on ortodoksinen luostari Meteoran luostarialueella Kreikassa.

Pyhän Nikolaoksen luostari on perustettu 1300-luvun loppupuolella ja se on todennäköisesti saanut nimensä alkuperäisestä perustajastaan. Toisen nimensä se on saanut sijaintipaikastaan Anapafsáksen kalliosta. Luostari kunnostettiin 1500-luvulla. Tuolloin rakennettiin myös luostarin nykyinen Pyhälle Nikolaokselle omistettu pääkirkko. Sen maalaukset on tehnyt kreetalainen Theofanis Strelitzas (tai Bathas) vuonna 1527. Luostari hylättiin 1900-luvun alussa ja kunnostettiin 1960-luvulla.Luostari sijaitsee Meteoran luostareista alimpana heti alueen länsilaidalla Kalampákasta tultassa. Sieltä on matkaa läheiseen Kastrákin kylään vain noin kilometri. Luostarin yläpuolella sijaitsee Suuren Metéoron luostari.

# Lähteet 

# Aiheesta muualla 

 Kuvia tai muita tiedostoja aiheesta Pyhän Nikolaoksen luostari Wikimedia Commonsissa
