
## Ivan Perišić

Ivan Perišić (født 2. februar 1989 i Split, Jugoslavien) er en kroatisk fodboldspiller (kantspiller). Han spiller for Inter i den italienske Serie A.

# Karriere 

Efter at have startet sin seniorkarriere i Frankrig hos FC Sochaux, uden at slå igennem på førsteholdet, skiftede Perišić i 2009 til Club Brugge. I 2011 blev han, på trods af ikke at være angriber, topscorer i den belgiske liga, og blev samtidig årets fodboldspiller i Belgien.Efter sin store succes i Belgien skiftede Perišić i 2011 til Borussia Dortmund i Tyskland, hvor han i sin første sæson var med til at vinde The Double, Bundesligaen og DFB-Pokalen.
I januar 2013 blev han solgt til VfL Wolfsburg, og i sommeren 2015 skiftede han til italienske Inter.

# Landshold 

Perišić står (pr. juni 2015) noteret for 38 kampe og ti scoringer for Kroatiens landshold, som han debuterede for 26. marts 2011 i en EM-kvalifikationskamp på udebane mod Georgien. Han repræsenterede sit land ved både EM i 2012, VM i 2014, EM i 2016 og VM i 2018.

# Referencer 

# Eksterne henvisninger 

National-Football-Teams.com spillerinfo
FIFA.com spillerinfo
