
## Μενέλαος Σακόρραφος

Ο Μενέλαος Σακόρραφος (1867-1943) ήταν Έλληνας ιατρός και καθηγητής πανεπιστημίου του 19ου και 20ού αιώνα.

# Βιογραφικά στοιχεία 

Γεννήθηκε στην Αθήνα το 1867. Αφού ολοκλήρωσε τη βασική του εκπαίδευση σπούδασε ιατρική στο Πανεπιστήμιο της Αθήνας, όπου αναγορεύτηκε διδάκτωρ το 1890. Μετεκπαίδευτηκε στο Παρίσι και επέστρεψε στην Ελλάδα. Διορίστηκε ιατρός της Αστυκλινικής του Εθνικού Πανεπιστημίου (σήμερα νοσοκομείο Παίδων Αγία Σοφία) και το 1915 τακτικός καθηγητής της Παθολογικής κλινικής. Σε αυτόν οφείλεται η διεύρυνση και μετάθεση της Αστυκλινικής από το παλαιό κτήριο, σε καινούργιους χώρους στην οδό Αριστείδου και από εκεί στο μέγαρο Μαγγίνα στην οδό Πειραιώς. Δημοσίευσε πολλά ιατρικά επιστημονικά συγγράμματα.Απεβίωσε το 1943.

# Παραπομπές 

# Πηγές 

Εθνικόν και Καποδιστριακόν Πανεπιστήμιον Αθηνών (1939). Αριστοτέλης Κούζης, επιμ. Εκατονταετηρίς 1837 - 1937, Τόμος Γ΄, Ιστορία της Ιατρικής Σχολής. Αθήναι: Τύπος «Πυρσού» Α.Ε. σελίδες 30-31. Ανακτήθηκε στις 25 Μαΐου 2010. 

# Εξωτερικοί σύνδεσμοι 

Σακόρραφος, Μενέλαος (1915). Αι νέαι διαγνωστικαί και θεραπευτικαί μέθοδοι: εναρκτήριον μάθημα. Εν Αθήναις: Τύποις αδελφών Β. Φραντζεσκάκη.
