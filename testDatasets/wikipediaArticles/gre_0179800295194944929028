
## Κάρολος του Μαρσάν

Ο Κάρολος, γαλλ. Charles, (8 Απριλίου 1648 - 13 Νοεμβρίου 1708) από τον Οίκο της Λωρραίνης ήταν υποκόμης και μετά κόμης του Μαρσάν.

# Βιογραφία 

Ήταν ο πέμπτος γιος του Ερρίκου κόμη του Αρκούρ και της Μαργαρίτας-Φιλίππης του Καμπού. Αδελφοί του ήταν ο Λουδοβίκος, ο Φίλιππος και άλλοι δύο που έγιναν ηγούμενοι σε αββαεία, όπως και η μία αδελφή τους.
Η σύζυγός του Αικατερίνη-Θηρεσία ντε Γκογιόν ντε Μαντινιόν ήταν ανιψιά του Φρανσουά-Μισέλ λε Τελιέ μαρκήσιου του Λουβουά, υπουργού Πολέμου του Λουδοβίκου ΙΔ΄ της Γαλλίας. Η ίδια ήταν θεία του Ιακώβου Α΄ πρίγκιπα του Μονακό. Ήταν παντρεμένη πιο πριν με τον Ζαν-Μπατίστ Κολμπέρ μαρκήσιο του Σενιελαί, γιο του Ζαν-Μπατίστ Κολμπέρ υπουργού Οικονομικών του Λουδοβίκου ΙΔ΄, αλλά χήρεψε και κατείχε την περιουσία του. Είχε ήδη 4 παιδιά και έκανε άλλα τρία με τον Κάρολο, απεβίωσε όμως κατά τον τοκετό του τελευταίου, όπως και το νεογέννητο λίγο μετά.
Το 1688 στις Βερσαλίες έγινε ιππότης του Τάγματος του Αγ. Πνεύματος, της πιο υψηλής διάκρισης της εποχής, μαζί με τους αδελφούς του Λουδοβίκο και Φίλιππο. Ο Κάρολος απεβίωσε το 1708 στο Παρίσι σε ηλικία 60 ετών. Ο γιος του Κάρολος-Λουδοβίκος πήρε τον τίτλο του κόμη του Μαρσάν.

# Οικογένεια 

Το 1683 νυμφεύτηκε την Αικατερίνη-Θηρεσία ντε Γκογιόν ντε Ματινιόν, κόρη του Ανρί Γκογιόν και είχαν τέκνα:

Κάρολος-Λουδοβίκος 1696-1755, κόμης του Μαρσάν.
Ιάκωβος-Ερρίκος 1698-1734, ιππότης, νυμφεύτηκε την Άννα-Μαργαρίτα-Γαβριέλα του Μπωβώ· απεβίωσε στην πολιορκία του Φίλιπσμπουργκ.

# Πηγές 

Georges Poull, La maison ducale de Lorraine, 1991
van de Pas, Leo. "Charles de Lorraine, Count of Marsan". Genealogics.org.
Oeuvres de La Bruyère, Volume 1. Googlebooks.org. Retrieved 2010-07-21.
