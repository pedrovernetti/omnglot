
## Βασίλης Κακαρίκος

Ο Βασίλης Κακαρίκoς (23 Νοεμβρίου 1987) είναι Έλληνας αθλητής του κικ μπόξινγκ, τέσσερις φορές παγκόσμιος πρωταθλητήςστις μικρές ηλικίες. 

# Πρώτα χρόνια 

Γεννήθηκε στις 23 Νοεμβρίου του 1987 και κατάγεται από τη Συκιά Χαλκιδικής. Έχει ύψος 1,68 και βάρος 64,5 κιλά. Είναι μέλος της εθνικής ομάδας με προπονητή το Γιώργο Αρμάγο και παγκόσμιος πρωταθλητής στα low kicks (2004). 
Ξεκίνησε την καριέρα του ως πυγμάχος.Τον Απρίλιο του 2005 αναδείχθηκε πρωταθλητής Ελλάδας στα 60 κιλά στους εφήβους.Στην εν λόγω διοργάνωση, κέρδισε στον τελικό το Σταύρο Εξακουστίδη με 37-21 και η ομάδα του, ο Αίολος Θεσσαλονίκης, ήταν 2ος.

# Διεθνείς διακρίσεις στο κικ μπόξινγκ 

Αναδείχθηκε 2ος στο Ευρωπαϊκό πρωτάθλημα του 2005 στο Λουτράκι και 1ος στο παγκόσμιο πρωτάθλημα Νέων του 2004. Έλαβε μέρος επίσης στους αγώνες "No Limits" του 2006 και του 2007, αντιμετωπίζοντας και νικώντας Τούρκους αθλητές.
Το Φεβρουάριο του 2006 έλαβε μέρος στο πρώτο διεθνές τουρνουά Μαχητικών Αθλημάτων, με συμμετοχή Ελλήνων και ξένων Παγκόσμιων Πρωταθλητών και Ολυμπιονικών .

# Μετέπειτα πορεία 

Το 2007 η παρουσία του αθλητή στις πολεμικές τέχνες έγινε δυναμικότερη. Ο Βασίλης Κακαρίκος αγωνίστηκε και αποθεώθηκε από το κοινό στην Αθήνα, στους αγώνες μεταξύ των 5 πρωταθλητών Ελλάδας με τους αντίστοιχους από την Τουρκία. Οι αγώνες έγιναν στις 28 Απριλίου 2007 και ονομάστηκαν "No Limits". Ο Κακαρίκος αγωνίστηκε στα 67 κιλά και κατέβαλετο Μαξούν Ετζέ. 
Σε άλλους διεθνείς αγώνες, ο αθλητής της Αρμάγος TEAM, απ’ τη Θεσσαλονίκη, έκανε το 3-2 για την Ελλάδα, αφού επικράτησε στα σημεία, του Λι Κοβίλ (3x3’, 64 κιλά, Κ-1), τον Ιούνιο του 2007.
Το 2007 έγινε μέλος της νεοσύστατης ομάδας "Urban Fighters" (Μαχητές της Πόλης), η οποία απαρτίζεται από τους καλύτερους Έλληνες αθλητές και αθλήτριες στο κικ μπόξινγκ. Στις 9 Δεκεμβρίου του 2007 έγινε και η πρώτη μεγάλη διοργάνωση με την ίδια ονομασία, στο ΟΑΚΑ. Στη διοργάνωση αυτή, ο Κακαρίκος κέρδισε με ομόφωνη απόφαση το Βούλγαρο αντίπαλό του, Ντόντσεφ.

# Παγκόσμιος τίτλος 2010 

Στις 27 Νοεμβρίου 2010 κατέκτησε την ζώνη της WAKO (διηπειρωτικό πρωτάθλημα) στην κατηγορία των 70 κιλών,στο low kick, νικώντας τον Σέρβο Αλεξάντρ Τόπιτς στο Πανευρωπαϊκό πρωτάθλημα που έγινε στο Λουτράκι.

# Παραπομπές 

