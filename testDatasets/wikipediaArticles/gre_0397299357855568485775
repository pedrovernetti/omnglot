
## Μάριο Μπρέσκα

Ο Μάριο Μπρέσκα (Mário Breška, 27 Δεκεμβρίου 1979) είναι βετεράνος Σλοβάκος διεθνής ποδοσφαιριστής.

# Βιογραφικό 

Γεννήθηκε στις 27 Δεκεμβρίου 1979. Ώς το 2004 αγωνιζόταν με επιτυχία σε ομάδες της πατρίδας του. Την περίοδο 2004-07 αγωνίστηκε με τον Πανιώνιο για πρώτη φορά επί Ελληνικού εδάφους, με τον οποίο διακρίθηκε ιδιαίτερα και αγωνίστηκε στους ομίλους του Κυπέλλου ΟΥΕΦΑ, κερδίζοντας και την αγάπη των φιλάθλων της ομάδας της Νέας Σμύρνης. Με τον Πανιώνιο έπαιξε σε περισσότερα από 80 παιχνίδια και πέτυχε περίπου 20 γκολ. 
Τη σεζόν 2007-08 επέστρεψε στη Σλοβακία αγωνιζόμενος με τη Ζίλινα. Το 2008-09 μετακινήθηκε στη Β' εθνική της Γερμανίας αγωνιζόμενος στη Νυρεμβέργη. Σύντομα όμως αποχώρησε για να συνεχίσει την καριέρα του στο κυπριακό πρωτάθλημα. Έπειτα από ενάμιση χρόνο στην Ένωσις Νέων Παραλιμνίου και στον ΑΠΟΕΛ, επέστρεψε στην Ελλάδα για λογαριασμό του Ολυμπιακού Βόλου. Στον Ολυμπιακό Βόλου κατάφερε να γίνει ακόμη μια φορά ένας εκ των αγαπημένων παικτών των φιλάθλων της ομάδας και να βοηθήσει σημαντικά στην συνολική προσπάθεια για έξοδο στην Ευρώπη, κάτι που τελικά επιτεύχθηκε. 
Μετά τον υποβιβασμό της ομάδος λόγω του σκανδάλου των στημένων αγώνων, μεταγράφηκε στον Αστέρα Τρίπολης και μετά από ένα χρόνο στην Παναχαϊκή. Στην ομάδα της Πάτρας αγωνίστηκε για 4 μήνες και τον Δεκέμβριο του 2012 επέστρεψε στον Ολυμπιακό Βόλου, λύνοντας τη συνεργασία του με την αγαπητή του ομάδα το καλοκαίρι του 2014. Ακολούθως αποκτήθηκε από τον Παναργειακό, με τη φανέλα του οποίου αγωνίστηκε για πρώτη φορά στην Γ΄ Εθνική για σύντομο χρονικό διάστημα, καθώς το Νοέμβριο του 2014 έλυσε την συνεργασία του με τον σύλλογο του Άργους. 
Τον Ιανουάριο του 2015 αποκτήθηκε από τον Διαγόρα Ρόδου, με τη φανέλα του οποίου αγωνίστηκε για 1 χρόνο στο τοπικό πρωτάθλημα Ε.Π.Σ. Δωδεκανήσου. Τον Ιανουάριο του 2016 αποκτήθηκε από τον Πανθηραϊκό Σαντορίνης, με τη φανέλα του οποίου αγωνίστηκε το υπόλοιπο της χρονιάς 2015-16 στο τοπικό πρωτάθλημα Ε.Π.Σ. Κυκλάδων και κατόπιν τερμάτισε την ποδοσφαιρική του καριέρα.

# Καριέρα 

ευρ.: αγώνες ή γκολ ευρωπαϊκών κυπέλλων.
κυπ.: αγώνες ή γκολ Κυπέλλου Ελλάδος.

# Πηγές 

Super League 2006-07, εφ. SportDay, Σεπτέμβριος 2006.
