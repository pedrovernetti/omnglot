
## RA-140 DS

RA-140 DS eli "Raisu" on suomalaisvalmisteinen Sisun kehittämä, ja sittemmin Patria Vehicles Oy:n markkinoima miinanraivausajoneuvo. Ajoneuvoja on myyty useamman maan asevoimien käyttöön, ja se on ollut tuttu näky rauhanturvaamistehtävissä.
Kriisiaikoina miinanraivausajoneuvoja käytetään omien joukkojen tukena tekemässä kulkuaukkoja joukoille. Sotatoimien päättymisen jälkeen ajoneuvoilla puhdistetaan miinakentät.

# Teknisiä tietoja 

"Raisu" on rakennettu modifioidulle Pasi-alustalle. Siinä on rungon päällä ohjaamokoppi, keskimmäinen akseli on poistettu, ja laitteen peräosassa on järeä raivausroottori. Laitteesta on tehty erilaiset versiot maavoimien ja ilmavoimien käyttöön.lähde?Ajoneuvon moottorina on turboahdettu, välijäähdytetty Deutz BF 6L 913 C/ 4-T -suorasuihkutusdiesel.Ajoneuvon takaosassa olevan varstaperiaatteella toimivan raivaimen hydraulikäyttöisen roottorin ketjut rikkovat tai räjäyttävät miinat. Raivaus tapahtuu peruuttamalla. Korkeustunnustelu toimii täysautomaattisesti ja pyörimisnopeutta voi säätää portaattomasti 0–500 RPM:n välillä. Suurin raivausleveys on 3,4 metriä ja raivausnopeus 6 km/h. Ohjaamon panssarointi suojaa räjähteleviltä miinoilta.
kokonaispituus 9,5 m
kokonaisleveys 4 m
korkeus noin 3 m
kokonaispaino 15 t
suurin nopeus 70 km/h
suurin raivaamisnopeus 6 km/h
Deutz 6.1 litrainen, 6-sylinterinen, ilmajäähdytteinen, välijäähdytetty turbodiesel
141kw, 635nm
Renk Doromat 874 AM/PTO 4+1 -automaattivaihteisto momentinmuuntimella
raivaamisleveys 3,4 m raivaamislaite hydraulisesti toimiva ketjuroottori
pyörivä varsta räjäyttää tai rikkoo miinat
jatkuva neliveto lukittavalla tasauspyörästöllä
nesteavusteiset paineilmajarrut, edessä levyt, takana rumpujarrut
luotisuojatut renkaat, ohjaamo panssaroitu, äänieristetty ja painesuojattu
maastouttamisjärjestelmä
ilmatorjuntakonekiväärin asennusmahdollisuus
valmistusmaa Suomi

# Lähteet 

