
## Rauhan päivän kävely

Rauhan päivän kävely on kansainvälinen liikuntatapahtuma, jonka tarkoituksena on kävellä rauhan puolesta lähes 80 maassa. Samalla tehdään tunnetuksi YK:n rauhantyötä. Tapahtuman alullepanija oli Maailman veteraanijärjestö ja Suomessa sen suojelijana toimii presidentti Martti Ahtisaari. Nykyisin rauhan päivän kävelyn järjestävät Suomessa Sotainvalidien veljesliitto, Suomen sotaveteraaniliitto, Rintamaveteraaniliitto ja Suomen rauhanturvaajaliitto sekä joukko kansalaisjärjestöjä.
Vuonna 2001 YK:n vuotuiseksi Rauhanpäiväksi vahvistettiin 21. syyskuuta. Rauhanpäivän merkityksen korostamiseksi Maailman veteraanijärjestö kehotti vuonna 2008 järjestämään kaikissa jäsenmaissa kansallisesti sovitettuja tapahtumia.

# Ensimmäinen rauhan päivän kävely 

Ensimmäinen rauhan päivän kävely pidettiin 21. syyskuuta 2008. Suomessa tapahtuman aikana käveltiin noin 30 paikkakunnalla: Helsingissä, Espoossa, Vantaalla, Järvenpäässä, Tuusulassa, Lohjalla, Salossa, Turussa, Lahdessa, Kotkassa, Kouvolassa, Hämeenlinnassa, Tampereella, Porissa, Seinäjoella, Jyväskylässä, Kuopiossa, Mikkelissä, Kuhmossa, Oulussa, Rovaniemellä, Sodankylässä, Vaasassa, Lappeenrannassa, Joensuussa, Kemi-Torniossa ja Kokkolassa.
Tapahtuman valtakunnallinen avaus oli Helsingissä Käpylän urheilupuistossa. Päivän aikana jaettiin muistoksi tapahtumaan osallistumisesta yli 10 000 pinssiä. Tapahtumasta on tarkoitus tehdä jokavuotinen perinne. Ensimmäiseen rauhan päivän kävelyyn otti osaa yhtä aikaa 51 maassa yli kaksi miljoonaa. Suomessa kävelijöitä oli noin 2 700. Vuonna 2012 kävelijöitä oli jo noin 15 000. 

# Rauhan päivän kävely nykyisin 

Seuraavan kerran kävely järjestetään 22. syyskuuta 2013 – tavoitteena on kerätä koko maassa 20 000 liikkujaa. Valtakunnallinen päätapahtuma on Salossa.
