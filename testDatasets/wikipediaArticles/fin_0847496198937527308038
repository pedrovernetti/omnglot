
## Mestarien liigan kauden 2015–2016 pudotuspelit

Janne Tapio Puhakka (s. 24. helmikuuta 1995 Espoo) on suomalainen jääkiekkoilija, joka pelaa Ranskan Ligue Magnusin Rapaces de Gapissa. Hän on pelipaikaltaan vasen laitahyökkääjä, mutta Puhakka osaa pelata myös keskellä.

# Ura 

# Seuraura 

Puhakka aloitti jääkiekkoilun noin 6-vuotiaana Espoon Kiekkoseurassa. Hän siirtyi juniorina sittemmin Espoo Bluesiin, jossa Puhakka voitti kaudella 2010–2011 sekä B- että C-nuorten Suomenmestaruuden. Kaudella 2011–2012 hän toimi seuran B-nuorten kapteenina. Puhakka sijoittui tehoilla 20+26=46 B-nuorten SM-sarjan pistepörssissä kolmanneksi. Hän voitti koko kevään 2012 pudotuspelien piste- ja syöttöpörssin tehoilla 10+12=22. Puhakka voitti kauden päätteeksi B-nuorten SM-hopeaa ja hänet valittiin sarjan tähdistökentälliseen. Kauden 2012–2013 päätteeksi Puhakka voitti A-nuorten SM-hopeaa.QMJHL-joukkue Chicoutimi Saguenéens varasi Puhakan 81. pelaajana CHL:n varaustilaisuudessa 2013. Hän siirtyi joukkueeseen kaudeksi 2013–2014, jolloin Puhakka oli 19 osumallaan Saguenéensin kolmanneksi paras maalintekijä. Kevään 2013 pudotuspeleissä hän jakoi joukkueen sisäisen pistepörssin voiton Dominic Beaucheminin kanssa tehoilla 1+2=3.Kahden Pohjois-Amerikassa vietetyn vuoden jälkeen Puhakka palasi kaudeksi 2015–2016 vuoden mittaisella SM-liigasopimuksella Bluesiin. Hän teki pääsarjadebyyttinsä Mestarien liigassa 6. syyskuuta 2015 vieraissa tšekkiläistä HC Litvínovia vastaan. SM-liigadebyyttinsä Puhakka teki runkosarjan neljännellä kierroksella 19. syyskuuta 2015 Tapparaa vastaan. Hän sai ottelussa jääaikaa 6.31 minuuttia. Joulukuussa 2015 Blues lainasi Puhakan Mestis-joukkue TuToon hakemaan lisää peliaikaa. Hän pelasi siellä kaksi ottelua ja vakiinnutti Bluesiin palattuaan kevätkaudella paikkaansa joukkueen kokoonpanossa, kun seura joutui luopumaan useista pelaajistaan talousvaikeuksien vuoksi. Puhakka teki liigauransa avausmaalin 17. helmikuuta 2016 vieraissa Pelicansia vastaan. Kaikkiaan hänen tulokaskautensa SM-liigassa toi 40 runkosarja- ja kuudessa CHL-ottelussa tehot 1+1=2. Bluesin liigajoukkueen kauden päätyttyä Puhakka siirtyi seuran A-nuorten vahvuuteen ja voitti koko A-nuorten SM-liigan pudotuspelien piste- ja maalipörssin tehoilla 7+7=14. Hän voitti kauden päätteeksi hopeaa.Puhakka siirtyi kaudeksi 2016–2017 konkurssiin ajautuneen Bluesin tilalle perustettuun Espoo Unitediin, joka siirtyi pelaamaan Mestistä. Hänet nimettiin joukkueen varakapteeniksi. Puhakka voitti kauden päätteeksi Mestis-pronssia. Syyskuussa 2017 hän siirtyi loppukauden 2017–2018 sopimuksella Ranskan Ligue Magnusin Rapaces de Gapiin oltuaan alkukauden ilman sopimusta.

# Maajoukkueura 

Puhakka pelasi alle 18-vuotiaiden MM-kilpailuissa vuonna 2013, jolloin hän voitti pronssia. Puhakka pelasi myös alle 18-vuotiaiden Ivan Hlinkan muistoturnauksessa vuonna 2012, joilloin hän voitti hopeaa. Puhakka jakoi Suomen sisäisen piste- ja maalipörssin voiton Felix Westermarckin kanssa.

# Tilastot 

# Yksityiselämä 

Puhakka on ensimmäinen SM-liigassa pelannut jääkiekkoilija, joka on kertonut homoseksuaalisuudestaan. Puhakka asuu avoliitossa norjalaisen Rolf Nordmon kanssa. 

# Lähteet 

Janne Puhakka The Internet Hockey Databasessa (HockeyDB.com) (englanniksi)
Janne Puhakka Elite Prospects -verkkosivustolla (englanniksi)

# Viitteet 

