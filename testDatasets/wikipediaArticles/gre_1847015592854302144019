
## S/2003 (130) 1

Στις 15 Αυγούστου 2003 ένας μικρός φυσικός δορυφόρος της Ηλέκτρας με απόλυτο μέγεθος 14,5 ανακαλύφθηκε από τους W. J. Merline, P. M. Tamblyn, C. Dumas, L. M. Close, C. R. Chapman και F. Menard με το τηλεσκόπιο Keck II της Χαβάης. Φέρει το προσωρινό «όνομα» S/2003 (130) 1. Η διάμετρός του εκτιμάται σε 4 km και περιφέρεται περί την Ηλέκτρα σε μέση απόσταση 1.170 km περίπου από την επιφάνειά της με ταχύτητα ως προς αυτή 23 m/sec (83 χιλιόμετρα την ώρα), συμπληρώνει δηλαδή μία περιφορά γύρω της σε λίγο λιγότερο από 4 γήινες ημέρες. Θεωρώντας ότι έχει παρόμοια σύσταση με την Ηλέκτρα, η μάζα του δορυφόρου πρέπει να ανέρχεται σε 400 δισεκατομμύρια τόνους.
