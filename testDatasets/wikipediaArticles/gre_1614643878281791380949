
## Πάρις Λένας

Ο Πάρις Λένας είναι Ελληνοκύπριος πολιτικός. Διετέλεσε βουλευτής εκλεγμένος με το ΔΗΚΟ στην Εκλογική Περιφέρεια Λευκωσίας.

# Βιογραφικά στοιχεία 

Ο Πάρις Λένας γεννήθηκε στη Λευκωσία το 1936. Ομιλεί, πέρα από την ελληνική, την αγγλική και τη γαλλική γλώσσα. Απέκτησε πτυχίο μηχανολογίας-μηχανικής και μεταπτυχιακό στη διοίκηση επιχειρήσεων. Εργάστηκε ως δημόσιος υπάλληλος και σύμβουλος επιχειρήσεων ενώ ήταν και βιομήχανος.

# Πολιτική διαδρομή 

Εξελέγη βουλευτής στις Βουλευτικές εκλογές 1976 στην Εκλογική Περιφέρεια Λευκωσίας με τη Δημοκρατική Παράταξη (μετέπειτα ΔΗΚΟ). Το 1980 αποχώρησε από το ΔΗΚΟ λόγω διαφωνιών. Ακολούθως εντάχθηκε στη Νέα Δημοκρατική Παράταξη (ΝΕΔΗΠΑ). Στις βουλευτικές εκλογές του 1981 η ΝΕΔΗΠΑ δεν εξέλεξε κανένα υποψήφιο της.Την περίοδο 2000-2002 διετέλεσε πρόεδρος του Συμβουλίου Χρηματιστηρίου Αξιών Κύπρου.

# Παραπομπές 

# Πηγές 

«50 χρόνια κυπριακού κοινοβουλίου» (PDF). Βουλή των Αντιπροσώπων της Κύπρου. σελ. 135. Αρχειοθετήθηκε από το πρωτότυπο (PDF) στις 4 Ιουλίου 2019. Ανακτήθηκε στις 4 Ιουλίου 2019.
