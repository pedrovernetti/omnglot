
## Konstantin Jerjomenko

Konstantin Viktorovitš Jerjomenko (ven. Константин Викторович Ерёменко; 5. elokuuta 1970 Dnipropetrovsk – 18. maaliskuuta 2010 Moskova) oli venäläinen futsalpelaaja. Hänet on nimetty 1900-luvun maailman parhaaksi futsalpelaajaksi. 
Jerjomenko voitti maajoukkuetasolla MM-pronssia vuonna 1996. Lisäksi hän voitti kultaa, hopeaa ja pronssia EM-kilpailuista. Kulta tuli vuoden 1999 kisoista. Jerjomenkoa pidettiin yhtenä futsalin kaikkien aikojen ensimmäisistä supertähdistä. Seurajoukkuetasolla Jerjomenko edusti kuutta seuraa, kaikki hänen kotimaastaan. Hän voitti kahdeksan Venäjän mestaruutta, seitsemän Venäjän cupia, kolme Euroopan seurajoukkueiden mestaruuskilpailua ja yhden Intercontinental Cupin. Maajoukkueessa Jerjomenko pelasi 66 ottelua tehden 122 maalia. Hän lopetti uransa vuonna 2001 Dina Moskovan paidassa. Jerjomenko teki uransa aikana yhteensä 1 132 maalia kaikki kilpailut mukaan lukien. EM-kisoissa hänet valittiin kerran parhaaksi pelaajaksi ja hän oli kahdesti EM-kisojen paras maalintekijä. MM-kisoihin Jerjomenko osallistui kolmesti.
Jerjomenko kuoli maaliskuussa 2010 sydänkohtaukseen pelatessaan harjoituspeliä. Hän oli kärsinyt uransa aikana sydänvaivoista, mutta uransa lopettamisen sijaan hän päättikin jatkaa uraansa, mikä koitui hänen kohtalokseen. Jerjomenko on haudattu Trojekurovskojen hautausmaalle. 

# Lähteet 

http://www.fifa.com/worldfootball/statisticsandrecords/players/player=180198/index.html
http://www.uefa.com/futsaleuro/history/season=1999/goldenplayer/
