
## Heino Holm

Heino Holm Knudsen (født 28. januar 1979 i Hvidbjerg) er en dansk håndboldspiller, der har spillet for Lemvig-Thyborøn Håndbold. Han har også tidligere optrådt for Århus GF, AaB Håndbold, Team Tvis Holstebro, Viborg HK og HC Midtjylland. Han er uddannet grafiker. Han er lærer på Lomborg gymnastik- og idrætsefterskole, hvor han har været matematiklærer og håndboldtræner. Nu har han lavet en 1 årig kontrakt med Mors-Thy Håndbold, som assistenttræner. Han bor i Holstebro med sin kæreste og to børn, Mikkel og Jeppe.
Holm står noteret for 3 kampe for det danske håndboldlandshold.

# Karriere 

Heino Holm Knudsen startede som 11-årig i klubben Thyholm IF. Siden da har han spillet i Struer FH, Ikast FS, AaB, Århus GF, Team Tvis Holstebro, Viborg HK og nu HC Midtjylland. Han kom til Team Tvis Holstebro i 2007 og i 2012 skiftede han til Viborg HK. Det blev dog kun til en halv sæson i den midtjyske klub. I starten af 2013 skiftede han med øjeblikkelig virkning til 1. divisionsklubben HC Midtjylland grundet Viborg HK's satsning kun på kvindeholdet.
I 2016 startede Heino som håndboldtræner og matematiklærer på Lomborg Gymnastik- & Idrætsefterskole.

# Eksterne henvisninger 

Spillerprofil på Viborg HKs hjemmeside
