
## Rijkdom

Rijkdom of welstand is sociaal-economisch bezien het overvloed aan geld, land, grondstoffen, bezittingen en/of eigenschappen.
Het tegenovergestelde van rijkdom is armoede.
Het moderne concept van rijkdom is van belang in alle gebieden van de economie, maar kan ook subjectief beschouwd worden (iemand uit de middenklasse is rijker dan iemand uit de onderklasse maar kan nog steeds moeite hebben om rond te komen). Op het meest algemene niveau verstaan economen rijkdom als "alles van waarde".
De definitie van rijkdom van de Verenigde Naties omvat de som van het natuurlijke, menselijke en fysieke kapitaal. Natuurlijk kapitaal omvat, land, bossen, fossiele brandstoffen en mineralen. Menselijk kapitaal omvat het totaal aan opleidingen en kunde van de populatie. Fysiek (of geproduceerd) kapitaal bestaat uit machines, gebouwen en infrastructuur. Qatar is per hoofd van de bevolking het rijkste land ter wereld.Er wordt ook gesproken over geestelijke dan wel spirituele rijkdom wanneer iemand zich op religieus en/of spiritueel gebied ontwikkeld heeft.
Ook wordt het begrip rijkdom gebruikt om bepaalde eigenschappen van iets te benoemen, bijvoorbeeld: "dit gebied is rijk aan olie" of "dit dieet is rijk aan vruchten".
Jeff Bezos is anno 2018 de rijkste persoon ter wereld, met een fortuin van 160 miljard Amerikaanse dollar. Hij was de eerste persoon die meer dan 100 miljard dollar vergaarde.

# Zie ook 

Biljonair
Bruto binnenlands product
Inkomensverdeling
Gentrificatie
Koopkracht
Miljardair
Miljonair
Multimiljonair
Timocratie
