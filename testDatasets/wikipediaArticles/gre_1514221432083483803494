
## Στοματικό σεξ

Στοματικό σεξ ονομάζονται οι σεξουαλικές πράξεις στις οποίες χρησιμοποιείται το στόμα και η γλώσσα ως μέσο ερεθισμού των γεννητικών οργάνων.
Στην περίπτωση ερεθισμού ανδρικού γεννητικού οργάνου, το στοματικό σεξ ονομάζεται πεολειχία. Στην περίπτωση ερεθισμού αιδοίου με τη γλώσσα και τα χείλη, το στοματικό σεξ ονομάζεται αιδοιολειχία (από το αρχαίο ρήμα λείχω, που σημαίνει «γλείφω»).
Ταυτόχρονη πεολειχία και αιδοιολειχία, ονομάζεται «εξήντα εννέα», επειδή η στάση των σωμάτων θυμίζει τον αριθμό 69. Το «εξήντα εννέα» μπορεί να συμβεί και με πεολειχία μεταξύ ανδρών και αιδοιολειχία μεταξύ γυναικών, αν πρόκειται για ομοφυλοφιλική και λεσβιακή αντίστοιχα συνεύρεση.
Ένα χαρακτηριστικό του στοματικού σεξ είναι ότι μπορεί κανείς να αποφύγει τη σύλληψη όταν μια εγκυμοσύνη είναι ανεπιθύμητη, χωρίς να χρειαστεί να χρησιμοποιήσει κάποιο μέσο αντισύλληψης, εφόσον δεν εισχωρεί σπέρμα στον κόλπο. Αντιθέτως με το στοματικό σεξ χωρίς προφυλάξεις δεν αποφεύγεται η μετάδοση σεξουαλικά μεταδιδόμενων νοσημάτων.
Το στοματικό σεξ χρησιμεύει και για προκαταρκτικό ερωτικό παιχνίδι.

# Άλλα ζώα 

Το στοματικό σεξ έχει παρατηρηθεί στο ζωικό βασίλειο μεταξύ πολλών ειδών. Έχει προταθεί ότι υπάρχει ένα εξελικτικό πλεονέκτημα λόγω της τάσης των πρωτευόντων, των μη πρωτευόντων και των ανθρώπων να έχουν στοματικό σεξ. Στοματικό σεξ, τουλάχιστον πεολειξία, υπάρχει επίσης μεταξύ των φρουτοφάγων νυχτερίδων του είδους Cynopterus sphinx· έχει παρατηρηθεί όταν οι νυχτερίδες ζευγαρώνουν. Αυτά τα ζευγάρια νυχτερίδας περνούν περισσότερο χρόνο ζευγαρώνοντας αν το θηλυκό γλείφει το αρσενικό παρά εάν δεν το κάνει.

# Παραπομπές 

# Εξωτερικοί σύνδεσμοι 

