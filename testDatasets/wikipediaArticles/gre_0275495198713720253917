
## Γιαζντ

Το Γιαζντ (Περσικά: یزد), είναι η πρωτεύουσα της ομώνυμης επαρχίας στο Ιράν έκτασης 131.575 τετραγωνικών χιλιομέτρων (τέταρτη μεγαλύτερη στον Ιράν) και κέντρο του Ζωροαστρικού πολιτισμού. Η πόλη βρίσκεται 280 χιλιόμετρα νοτιοανατολικά του Ισπαχάν και στο κεντρικό οροπέδιο του Ιράν σε υψόμετρο 1.213 μέτρα. Το Γιάζντ έχει περίπου μισό εκατομμύριο κατοίκους (533.000 σύμφωνα με πηγή και 522.000 σύμφωνα με πηγή ). Η πόλη βρίσκεται ανάμεσα σε 2 ερήμους: την Dasht-e Kavir στο βορά και την Dasht-e Lut ανατολικά. Η πόλη αναπτύχθηκε γιατί βρίσκεται στον κύριο δρόμο ανάμεσα από το Ισπαχάν και το Κερμάν ο οποίος οδηγεί στο Πακιστάν και το Αφγανιστάν. 

# Αρχιτεκτονική 

Το Γιαζντ είναι διάσημο για την αρχιτεκτονική (παραδοσιακή αρχιτεκτονική με λάσπη και τούβλα επηρεασμένη από τις γεωγραφικές συνθήκες) αλλά και τον περιβάλλοντα χώρο της ερήμου. Τα σπίτια στο Γιαζντ έχουν επίπεδες ή ημισφαιρικές οροφές ενώ στο πλάι έχουν μικρούς ανεμόπυργους (Μπαντγκίρ) οι οποίοι παγιδεύοντας τον αέρα χρησιμοποιούνται για το κλιματισμό στο εσωτερικό του οικήματος. Παραδοσιακά το πιο δροσερό δωμάτιο στο οίκημα είναι ένα καλυμμένο αίθριο με ένα συντριβάνι στο κέντρο. 

# Σύστημα ύδρευσης 

Το Γιαζντ είναι χτισμένο στους πρόποδες το βουνού Shir και το νερό της πόλης ερχόταν (χωρίς αντλίες, χρησιμοποιώντας την κλίση του εδάφους) για αιώνες μέσω ενός πολύπλοκου δικτύου υπόγειων καναλιών (Κανάτ) από το βουνό. Τα κανάλια τροφοδοτούσαν υπόγειες δεξαμενές νερού μέσα στην πόλη. Οι πύργοι παγιδεύματος αέρα (Μπαντγκίρ) γύρω από την δεξαμενή κρατούσαν το νερό δροσερό. 

# Αξιοθέατα 

Τζαμέ Καμπίρ Τέμενος: έχει ένα από τους ψηλότερους (48μέτρα) μιναρέδες στο Ιράν και είναι χτισμένο το 15ο αιώνα. 
Αμίρ Τσακμάκ συγκρότημα - Τέμενος: χτισμένο για την ιεροτελεστία της μνήμης του Ιμάμ Χουσείν. Είναι ένα από τα μεγαλύτερα του είδους "Hosseniehs" στο Ιράν. 
Ζωροαστρικό Τέμπλο της φωτιάς: σύμφωνα με την παράδοση η φωτιά μέσα στο τέμπλο (ή οποία είναι εμφανή μέσα από ένα παράθυρο) καίει από το 470 μ.Χ. 
Ζωροαστρικό νεκροταφείο "Πύργοι της σιωπής" λίγο έξω από την πόλη: σύμφωνα με την Ζωροαστρική πίστη τα σώματα δεν θάβονται αλλά αφήνονται στους ανοικτούς πύργους ώστε τα όρνια να καθαρίσουν τα σώματα από τα κόκαλα. 
Μουσείο Νερού: στο μουσείο αυτό παρουσιάζονται τα δίκτυα καναλιών (Qanats) τα οποία χρησιμοποιούνταν για αιώνες για την ύδρευση της πόλης από πηγές των βουνών. 

# Φωτογραφίες 

 
 
 
 
 
 
 
 

# Παραπομπές 

# Εξωτερικοί σύνδεσμοι 

