
## Φραγκίσκος Β´ της Αγίας Ρωμαϊκής Αυτοκρατορίας

Ο Φραγκίσκος Β΄ (Franz II., 12 Φεβρουαρίου 1768 - 2 Μαρτίου 1835) ήταν ο τελευταίος αυτοκράτορας της Αγίας Ρωμαϊκής Αυτοκρατορίας (1792 - 6 Αυγούστου 1806), οπότε και έχασε την αυτοκρατορία μετά την ήττα του από τον Μέγα Ναπολέοντα στη Μάχη του Άουστερλιτς. Το 1804 ίδρυσε την Αυστριακή αυτοκρατορία και έγινε ο πρώτος αυτοκράτορας της Αυστρίας, ως Φραγκίσκος Α΄ (1804 - 1835), ενώ είναι ο μοναδικός στην ιστορία που είχε τον τίτλο του διπλού αυτοκράτορα (1804 - 1806) Γερμανίας και Αυστρίας. Είχε, επίσης, τον τίτλο των βασιλέων της Ουγγαρίας- Κροατίας - Σλοβενίας και του πρώτου προέδρου της Γερμανικής Ομοσπονδίας (1815). Εξακολούθησε τους πολέμους κατά του μέγα Ναπολέοντα γνώρισε νέες ήττες κοντά στο Αούστερλιτς, ενώ αναγκάστηκε να του δώσει σύζυγο την θυγατέρα του Μαρία Λουίζα στις 10 Μαρτίου 1810. Μετά την εκθρόνιση του Ναπολέοντα ήταν βασικό μέλος της Ιεράς Συμμαχίας, υπό τη διοίκηση του πρίγκηπα Μέττερνιχ. 

# Παιδική ηλικία και άνοδος στον θρόνο 

Μεγαλύτερος γιος και διάδοχος του αυτοκράτορα Λεοπόλδου Β΄ και της Μαρίας Λουίζας της Ισπανίας κόρης του βασιλιά Καρόλου Γ΄ της Ισπανίας, γεννήθηκε στη Φλωρεντία, στην Τοσκάνη, όπου ο πατέρας του Λεοπόλδος ήταν μέγας δούκας (1765 - 1790). Είχε ευτυχισμένη παιδική ηλικία με λαμπρές σπουδές στην Βιέννη αφού προοριζόταν από τον πατέρα του και τον άτεκνο θείο του Ιωσήφ σαν μελλοντικός αυτοκράτορας. Εκπαιδεύτηκε από τον ίδιο τον θείο του αυτοκράτορα Ιωσήφ κάτω από μεγάλη αυστηρότητα και πειθαρχία.
Με τον θάνατο του θείου του Ιωσήφ (1790) ο πατέρας του Λεοπόλδος έγινε αυτοκράτορας και ο ίδιος ο Φραγκίσκος διάδοχος του θρόνου, με τον πρόωρο θάνατο του πατέρα του Λεοπόλδου στις 1 Μαρτίου 1792 έγινε ο ίδιος ο Φραγκίσκος αυτοκράτορας σε ηλικία 24 ετών πολύ νωρίτερα απ' ό,τι θα περίμενε. Βρέθηκε αμέσως αντιμέτωπος με τις απειλές του Ναπολέοντα για ελευθερία και ισότητα, είχε ιδιαίτερες σχέσεις φόβου με την Γαλλία αφού η θεία του, Μαρία Αντουανέτα, αποκεφαλίστηκε στην γκιλοτίνα από τους Γάλλους επαναστάτες.

# Ενάντια στον Ναπολέοντα 

Οδήγησε την χώρα του σε τρεις συμμαχίες εναντίον του Ναπολέοντα όπου γνώρισε διαδοχικές ήττες. Μετά την τελική ήττα στην μάχη του Άουστερλιτς έχασε τον τίτλο του αυτοκράτορα, συνάντησε τον ίδιο τον Ναπολέοντα μετά την ήττα του Άουστερλιτς τον Δεκέμβριο του 1805. Το 1809 γνώρισε νέα ήττα από τον Ναπολέοντα όπου αναγκάστηκε να συνθηκολογήσει μαζί του δίνοντας του την κόρη του Μαρία Λουίζα ως σύζυγο, παρέμεινε υποτελής της Γαλλικής αυτοκρατορίας ενώ οι πόλεμοι του με τον Ναπολέοντα εξασθένησαν σημαντικά την Αυστρία.

# Οριστική ήττα του Ναπολέοντα και δημιουργία της Ιεράς Συμμαχίας 

Το 1813 η Αυστρία ηγείτο στον τέταρτο και τελευταίο Συνασπισμό κατά του Μεγάλου Ναπολέοντα μαζί με Βρετανία, Ρωσία, Πρωσία και Σουηδία όπου είχε πρωταγωνιστικό ρόλο στην οριστική ήττα του Ναπολέοντα. Αυτό του έδωσε το πλεονέκτημα να δημιουργήσει με τον καγκελάριο Μέτερνιχ την Ιερά Συμμαχία (1815) στην οποία συμμετείχαν ο τσάρος Αλέξανδρος Α΄ της Ρωσίας, ο Φρειδερίκος Γουλιέλμος Γ΄ της Πρωσίας ενώ έκαναν μυστική συμφωνία για την επαναφορά του βασιλέως Λουδοβίκου ΙΗ΄ στον θρόνο της Γαλλίας. Διέθετε εκτεταμένο δίκτυο κατασκόπων στην αυτοκρατορία του και την καλύτερη αστυνομία της εποχής του, αν και απολυταρχικός ήταν ένας ανοιχτός μονάρχης προσπελάσιμος στον λαό. Αναφέρεται και σαν άριστος οικογενειάρχης με μια αρκετά αγαπημένη οικογένεια. Τον διαδέχθηκε ο μεγαλύτερος γιος του Φερδινάνδος.

# Οικογένεια 

Νυμφεύτηκε πρώτα την Ελισάβετ, κόρη του Φρεδερίκου Β΄ Ευγενίου δούκα της Βυρτεμβέργης και απέκτησαν μία κόρη, που απεβίωσε ενός έτους.
Το 1790 απεβίωσε η Ελισάβετ και ο Φραγκίσκος Β΄ έκανε δεύτερο γάμο επτά μήνες μετά, το ίδιο έτος με τη Μαρία-Θηρεσία των Βουρβόνων-Ισπανίας, κόρη του Φερδινάνδου Α΄ των Δύο Σικελιών και είχε τέκνα:

Μαρία-Λουίζα 1791-1847, παντρεύτηκε πρώτα τον Ναπολέοντα Α΄ Βοναπάρτη της Γαλλίας, μετά τον Αδάμ κόμη του Νάιππερκ και τέλος τον Κάρολο κόμη του Μπομπέλλ.
Φερδινάνδος Α΄ 1793-1875, αυτοκράτορας της Αυστρίας, βασιλιάς της Ουγγαρίας, Βοημίας, Λομβαρδο-Βενετίας.
Μαρία-Λεοπολδίνα 1797-1826, παντρεύτηκε τον Πέτρο Δ΄ της Πορτογαλίας, που έγινε, ως Πέτρος Α΄, αυτοκράτορας της Βραζιλίας.
Μαρία-Κλημεντίνη 1798-1881, παντρεύτηκε τον εκ μητρός θείο της Λεοπόλδο πρίγκιπα του Σαλέρνο.
Μαρία-Καρολίνα της Αυστρίας 1801-1832, παντρεύτηκε τον Φρειδερίκο-Αύγουστο Β΄ της Σαξονίας.
Φραγκίσκος-Κάρολος 1802-1878, αρχιδούκας της Αυστρίας. Γιος του ήταν ο:
Φραγκίσκος-Ιωσήφ 1830-1916, αυτοκράτορας της Αυστρίας, βασιλιάς της Ουγγαρίας, Βοημίας & Λομβαρδο-Βενετίας.
Μαρία-Άννα 1804-1858, γεννήθηκε με νοητική υστέρηση και σοβαρή παραμόρφωση προσώπου.Το 1807 απεβίωσε η Μαρία-Τερέζα και ο Φραγκίσκος Β΄ έκανε τρίτο γάμο το επόμενο έτος με τη Μαρία-Λουδοβίκη της Αυστρίας-Έστε, κόρη του Φερδινάνδου δούκα του Μπράισγκαου· δεν απέκτησαν απογόνους.
Το 1816 απεβίωσε η Μαρία-Λουδοβίκα και ο Φραγκίσκος Β΄ έκανε τέταρτο γάμο έξι μήνες μετά (το ίδιο έτος) με την Καρολίνα-Αυγούστατων Βίττελσμπαχ, κόρη του Μαξιμιλιανού Α΄ Ιωσήφ της Βαυαρίας· δεν απέκτησαν απογόνους.

# Εξωτερικοί σύνδεσμοι 

