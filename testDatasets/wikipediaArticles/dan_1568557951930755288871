
## 19. juli

19. juli er dag 200 i året i den gregorianske kalender (dag 201 i skudår). Der er 165 dage tilbage af året.
Justas dag. Efter en spansk kvinde, som ikke ville aflevere en af sine pottemagerskåle til et optog for en hedensk gudinde, og derved blev afsløret som kristen – og martyrdræbt.

# Begivenheder 

Født - Dødsfald

1333 - Slaget ved Halidon Hill mellem Skotland og England.
1553 - Maria 1. bliver formelt dronning af England.
1588 - Den spanske armada når frem til den Engelske Kanal.
1870 - Frankrig erklærer krig mod Preussen og giver derved startskuddet til den fransk-preussiske krig.
1903 - Den 32-årige franskmand Maurice Garin vinder den allerførste udgave af cykelløbet Tour de France. Løbet var på ca. 2.400 km og fordelt på blot 6 etaper.
1930 - Ved det første fodbold VM i Uruguay dømmer Ulrico Saucedo det første straffespark i en VM-slutrunde i kampen mellem Argentina og Mexico - straffesparket bliver brændt. Argentina vinder kampen 6-3.
1943 - For første gang bomber allierede fly Italiens hovedstad Rom.
1952 - De 15. olympiske sommerlege åbner i Helsinki i Finland med 69 deltagende lande.
1969 - Englænderen John Fairfax kommer velbeholden til Fort Lauderdale i Florida, USA, efter som den første nogensinde at have foretaget en rotur solo over Atlanterhavet i øst-vestlig retning.
1969 - Belgieren Eddy Merckx vinder Tour de France.
1976 - Ved OL i Montreal i Canada vinder det danske 100 km hold i cykling bronze. Holdet består af Verner Blaudzun, Jørgen Emil Hansen, Jørn Lund og Gert Frank.
1979 - Sandinisterne tager magten i Nicaragua efter den USA-støttede regerings fald.
1985 - Omkring 320 omkommer, da en dæmning og et dige bryder sammen nord for den lille italienske by Stava, og en flodbølge af vand, ler og mudder rammer byen, der nærmest bliver skyllet væk.
1989 - 112 af 296 passagerer på en amerikansk DC-10’er omkommer, da flyet styrter i nærheden af Sioux City i Iowa, USA.
1992 - Den italienske mafia-anklager Paolo Borsellino og fem af hans livvagter bliver dræbt ved et bombeattentat i Palermo på Sicilien. To måneder tidligere var den førende mafiabekæmper i Italien, dommer Giovanni Falcone, blevet myrdet ved et lignende attentat.
2006 - Danske Michael Rasmussen vinder efter et soloridt kongeetapen i Tour de France over løbets højeste tinder og erobrer samtidig den prikkede bjergtrøje.

# Født 

1823 - Julie Sødring, dansk skuespiller (død 1894).
1834 - Edgar Degas, fransk maler og billedhugger (død 1917).
1850 - Frans Schwartz, dansk maler (død 1917).
1874 - Theodor Ewald, dansk forfatter (død 1923).
1912 - Peter Leo Gerety, amerikansk ærkebiskop.
1918 - Carl Ottosen, dansk skuespiller, manuskriptforfatter og instruktør (død 1972).
1919 - Asta Esper Hagen Andersen, dansk skuespillerinde (død 2012).
1936 - Anne Werner Thomsen, dansk skuespiller (død 2010).
1946 - Ilie Nastase, tidligere rumænsk tennisspiller.
1947 - Brian May, guitarist - Queen.
1949 - Jørgen Steinicke, dansk autodidakt maler.
1951 - Peter Straarup, ordførende direktør i Danske Bank.
1960 - Seppo Laukkanen, operaproducent, København.
1972 - Ebbe Sand, tidligere fodboldspiller.
1972 - Peter Sand, dansk fodboldspiller.
1982 - Jared Padalecki, amerikansk skuespiller.

# Dødsfald 

1374 - Francesco Petrarca, italiensk digter og humanist i Renæssancen (født 1304).
1814 - Matthew Flinders, engelsk flådekaptajn (født 1774).
1965 - Syngman Rhee, Sydkoreas første præsident (født 1875).
1988 - Egil Barfod, dansk politiker (født 1913).
1999 - John Fitzgerald Kennedy, Jr., (søn af tidligere præsident i USA John F. Kennedy) omkommer ved en flyulykke, 38 år.
2004 - Zenko Suzuki, japansk politiker (født 1911).
