
## H

H (h) on latinalaisten ja myös suomen aakkosten kahdeksas kirjain. H-kirjaimen nimi on suomen kielessä hoo ja äännearvo joko soinniton [h] tai soinnillinen [ɦ].Kreikkalaisessa kirjaimistossa on latinalaista H-kirjainta edeltänyt eeta (Η, η). Kyrillisessä kirjaimistossa on myös samannäköisiä kirjaimia: kyrillinen Н (н) sekä Һ (һ). Yhdennäköisyydestään huolimatta nämä kaikki ovat Unicode-merkistössä eri merkkejä. Eeta ja kyrillinen Н eivät myöskään merkitse h:n tapaista äännettä; siihen tarkoitukseen käytetään kirjaimia khii (Χ, χ) ja kyrillinen Х (х).

# Historiaa 

H-kirjain on kehittynyt kreikan kirjaimesta eeta (Η). Sen seemiläinen ja myös vanhin kreikkalainen muoto on ollut , josta myöhemmin muodostui Η.

# H suomen kielessä 

H on suomen kielessä konsonantti, joka ääntyy glottaalifrikatiivina. Äänne voi olla joko soinniton [h] tai soinnillinen [ɦ] riippuen sen sijainnista sanassa. Tavallisimmin h on melko hälytön, puolivokaalimainen äänne. h:lla on suomessa allofoneja, jollaisia ovat palataalinen [ç] ja velaarinen [x] variantti kuten sanoissa vihje [viçje] ja tuhka [tuxka].Kaksoiskonsonanttina hh on suomessa hyvin harvinainen. Poikkeuksia ovat sana hihhuli, muutamat lainasanat (kuten wahhabismi) ja eräät onomatopoieettiset ilmaukset (hohhoijaa). Hh esiintyy myös joissakin murteissa kuten savon sanassa rahhoo.

# H muissa kielissä 

H ääntyy h-äänteenä suomen lisäksi mm. unkarissa ja puolassa.Monissa kielissä h-kirjain jää usein ääntymättä. Näin on esimerkiksi espanjassa ja portugalissa. Ranskan kielessä h ei tavallisesti äänny lainkaan, mutta ääntyy erityistapauksissa glottaaliklusiilina (jolloin sitä nimitettään harhaanjohtavasti aspiroiduksi h-kirjaimeksi).
Saksan kielessä h ääntyy sanan alussa kuten suomessa. Muutoin se ilmaisee vokaalin pidentymistä paitsi kirjainyhdistelmissä sch ja ch. Esimerkiksi Sahne (suom. "kerma") ääntyy /za:ne/.lähde?H-kirjainta käytetään monien kielten kirjainyhdistelmissä kuvaamaan sellaisia konsonanttiäänteitä, joille ei ole omaa merkkiä: esimerkiksi ch, sh, sch ja th.

# Muita esitystapoja 

Morseaakkosissa H merkitään: ....
Radioaakkosissa H on suomalaisen standardin mukaan Heikki ja NATO-standardin mukaan Hotel
Pistekirjoituksessa (Braille) H merkitään:

Tietokoneissa H koodataan eri merkistöissä seuraavasti:

# H-kirjaimen merkityksiä 

SI-järjestelmässä
h tarkoittaa tuntia.
h tarkoittaa yksikön etuliitteenä hehtoa eli satakertaista (102).
Fysiikassa
h on Planckin vakion tunnus.
h on lämmönsiirtymiskerroin.
h merkitsee korkeutta (myös teknillisissä piirustuksissa ja kaavoissa).
H on magneettikentän voimakkuuden tunnus
H on induktanssin yksikön henryn tunnus.
H tarkoittaa termodynamiikassa entalpiaa.

 
 
 
 
 H
 
 
 
 {\displaystyle \mathbb {H} }
 merkitsee matematiikassa kvaternioita.
H on vedyn kemiallinen merkki.
H merkitsee biokemiassa histidiinia.
H on musiikissa C-duuriasteikon seitsemäs sävel (monissa maissa B).
H ajoneuvon kansallisuustunnuksena merkitsee Unkaria.
H merkitsee VR:n yleisöaikatauluissa taajamajunaa. H on myös pääkaupunkiseudun lähijunan Helsinki–Riihimäki kirjaintunnus.

# Lähteet 

# Aiheesta muualla 

Suomen fonetiikkaa: konsonantti h
