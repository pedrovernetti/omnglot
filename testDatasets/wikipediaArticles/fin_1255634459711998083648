
## Reino Luhtala

Reino Matti Luhtala (20. maaliskuuta 1917 Kittilä – 22. kesäkuuta 2005 Helsinki) oli opetusneuvos, joka toimi Suomen Liikemiesten Kauppaopiston rehtorina.

# Henkilöhistoria 

Reino Luhtalan vanhemmat olivat konsulentti Matti Luhtala ja Anna Edith Sigrid Airisto ja puoliso vuodesta 1944 käsityönopettaja Rauni Tellervo Puurunen. Luhtala tuli ylioppilaaksi 1936 ja valmistui ekonomiksi 1943 ja kauppatieteiden kandidaatiksi 1949. Hän oli Valtion lentokonetehtaan konttoripäällikkö 1943–1946 Kuorevedellä ja Valtion ammuslataamon 1946–1951. Huhtamäki-yhtymän konttoripäällikkönä Luhtala toimi 1951–1954 ja talousjohtajana 1955–1956. Suomen Liikemiesten Kauppaopistossa Luhtala oli lehtori, yliopettaja, vararehtori ja sitten rehtori vuodesta 1969 vuoteen 1973, jolloin hän jäi eläkkeelle. Hänet tunnettiin myös opettajakouluttajana. Ansioistaan tietokirjailijana Luhtala sai Warelius-palkinnon vuonna 1991.

# Julkaisuja 

Kirjanpitoa oppimaan: oppi- ja tehtäväkirja kirjanpidon perusteiden opiskelua varten, 1961
Kirjanpitoa oppimaan: harjoitustehtävien ratkaisut 1, 1961
Kirjanpitoa oppimaan: harjoitustehtävien ratkaisut 2, 1963
Lomakeharjoituksia: tehtäväkirja kauppaopin, kansalaistiedon ja ammattitalouden perusopetusta varten, 1964
Kirjanpidon tositesarja: tositteisiin perustuva harjoitustehtävä kirjanpidon opiskelua varten. 2 [Osakeyhtiö], 1964
Kirjanpidon tositesarja: tositteisiin perustuva harjoitustehtävä kirjanpidon opiskelua varten 1 [Yksityisliike], 1965
Kirjanpitoa oppimaan: harjoitustehtävien ratkaisut 1, 1966
Käytännön taloustieto: ammattitalouden oppikirja, 1967
Kauppaoppilaitosten opettajain yhdistyksen opetusmenetelmäkurssin aineistoa, 1968, toim. Matti Kujala, Reino Luhtala, Kaius Sulonen, Urho Valjakka (vastaava)
Kirjanpitoa 1, Johdatus laskentatoimeen, 1970
Kirjanpitoa 2, Jatkoa laskentatoimeen, 1972
Kirjanpitoa 3, Harjoitustehtäviä, 1973, Reino Luhtala, Sampsa Kokkonen

# Viitteet 

