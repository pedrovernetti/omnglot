
## Pernambuconvarpuspöllö

Pernambuconvarpuspöllö (Glaucidium mooreorum) on pieni pöllöihin kuuluva lintu. Tämä lintulaji on kuvattu vasta 2000-luvulla. Se on kotoperäinen laji Brasiliassa Pernambucossa. On esitetty, että sen tieteellisen nimen todellisuudessa pitäisi olla G. sicki, mutta se ei ole saanut laajaa hyväksyntää.Tämän pöllön on BirdLife International luokitellut äärimmäisen uhanalaiseksi. Sen populaation oletetaan olevan hyvin pieni ja pienenemässä hyvin suppealla alueella. Sen elinalue on supistumassa ja sirpaloitumassa, ja sitä uhkaa myös metsästys.Sen elinpiiriä ovat subtrooppiset ja trooppiset kosteat alavat metsät.Se on tyypillinen neotrooppisen alueen Glaucidium minutissimum -ryhmän varpuspöllö. Sen kruunun väri on vaalean harmaan-pähkinänruskea, ja pää on täplikäs ja siinä on hyvin selviä valkoisia pilkkuja päässä ja kasvoissa niskan alaosaan saakka. Sillä on valkoinen kaulus, ja alapuoli on valkoinen punaruskein raidoin. Selkäpuolelta se on pähkinänruskea. Pyrstö on tumma, ja siinä on valkoisia täpliä. maantieteellisistä lähisukulaisistaan se eroaa vaaleammalla värityksellään sekä äänellään ja koollaan.

# Lähteet 

