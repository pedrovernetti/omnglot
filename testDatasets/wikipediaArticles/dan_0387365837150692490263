
## Boksning under sommer-OL 1960

Boksning under Sommer-OL 1960 i Rom blev afviklet fra den 25. august til den 5. september 1960 på Palazzo dello Sport (i dag kaldet PalaLottomatica). 
Der deltog et rekordstort antal boksere i turneringen. I alt 282 boksere fra 54 nationer var tilmeldt. Som ved Sommer-OL 1956 i Melbourne kæmpede bokserne i 10 vægtklasser. 
Bedste nationer blev Italien (3 guld, 3 sølv og 1 bronze), USA (3 guld og 1 bronze) og Polen (1 guld, 3 sølv og 3 bronze).
Den store helt var italieneren Nino Benvenuti, der vandt guld i weltervægt og blev tildelt Val Barker trofæet, men også en ung Cassius Clay imponerede med en guldmedalje i letsværvægt. Begge boksere blev siden professionelle verdensmestre; Benvenutti i mellemvægt og Clay i sværvægt. 

# Danske deltagere 

Fra Danmark deltog 5 boksere, der dog alle tabte deres første kampe i 1/16-delsfinalerne.

Villy B. Andersen (fluevægt), tabte sin første kamp mod amerikaneren H. Barrera på point 4-0-1.
Børge Krogh (fjervægt), tabte 1. kamp mod finnen Jorma Johannes Limmonen på point 5-0.
Benny Nielsen (weltervægt) tabte sin første kamp på point mod polakken L. Drogosz 5-0.
Leif Hansen (letmellemvægt), tabte sin første kamp på point mod polakken H. Dampc med dommerstemmerne 4-0-1.
Achton Mikkelsen (mellemvægt), tabte sin første kamp på point mod australieren T. Davies med dommerstemmerne 2-3.

# Medaljer 

# Fluevægt (51 kg) 

