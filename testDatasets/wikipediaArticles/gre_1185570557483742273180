
## Λούσυ Σόμερσετ

Η Λαίδη Λούσυ Σόμερσετ, βαρόνη του Λάτιμερ (Lucy Somerset) (1524 - 23 Φεβρουαρίου 1583) Αγγλίδα ευγενής ήταν μεγαλύτερη κόρη του Χένρι Σόμερσετ, 2ου κόμη του Γούστερ και της δεύτερης συζύγου του Ελισάβετ Μπράουν. Η Λαίδη Λούσυ υπηρέτησε σαν Κυρία της τιμής την Αικατερίνη Χάουαρντ, 5η σύζυγο του Ερρίκου Η΄ της Αγγλίας. Παντρεύτηκε (1545) τον Τζων Νέβιλ, 4ος βαρόνο του Λάτιμερ θετό γιο της έκτης συζύγου του Ερρίκου Η΄ Αικατερίνης Παρ την οποία υπηρέτησε η Λούσυ σαν Κυρία της Συνοδείας. Η μητέρα της ήταν κόρη του Σερ Άντονι Μπράουν, Υπολοχαγού του Καλαί και της δεύτερης συζύγου του, Λούσυ Νέβιλ,, κόρης του Τζων Νέβιλ, 1ου μαρκησίου του Μόνταγκιου. Η θεία της παντρεύτηκε τον Σερ Τσάρλς Μπράντον, 1ο κόμη του Σάφοκ και η Λούσυ έγινε ξαδέλφη με τις κόρες της Λαίδη Άννα Μπράντον και Λαίδη Μαρία Μπράντον.

# Υπηρεσίες στην αυλή 

Η Λούσυ Σόμερσετ εμφανίστηκε αρχικά στην αυλή του Ερρίκου Η΄ στις υπηρεσίες της πέμπτης συζύγου του Αικατερίνης Χάουαρντ σαν Κυρία της Τιμής, η Αικατερίνη εκτελέστηκε μετά από κατηγορία για μοιχεία (1542). Η Λούσυαναφέρεται στην συνέχεια σε γράμμα που έστειλε ο αυτοκρατορικός απεσταλμένος Ευστάθιος Τσαπίς στον αυτοκράτορα Κάρολο Κουίντο που παρουσιάζεται σαν ευνοούμενη του βασιλιά και μια από τις τρεις υποψήφιες για έκτη σύζυγο του. Ο βασιλιάς διάλεξε τελικά την Αικατερίνη Παρ χήρα του Τζων Νέβιλ, 3ου βαρόνου του Λάτιμερ.

# Οικογένεια 

Η Λαίδη Λούσυ Σόμερσετ παντρεύτηκε τον Τζων Βέβιλ, 4ο βαρόνο του Λάτιμερ (1520 - 1577) και θετό γιο της Αικατερίνης Παρ, με τον γάμο πήρε τον τίτλο της βαρόνης του Λάτιμερ, μετά τον γάμο της έγινε Κυρία της Συνοδείας για την βασίλισσα Αικατερίνη, με τον σύζυγο της απέκτησε :

Αικατερίνη Νέβιλ (1546 - 28 Οκτωβρίου 1596), παντρεύτηκε τον Χένρι Πέρσι, 8ο κόμη του Νορθάμπερλαντ.
Ντόροθυ Νέβιλ (1547 - 23 Μαρτίου 1609), παντρεύτηκε τον Τόμας Σέσιλ, 1ο κόμη του Έξετερ.
Λούσυ Νέβιλ (πέθανε τον Απρίλιο του 1608), παντρεύτηκε τον Σερ Γουίλιαμ Κορνουαλλίς του Μπρόμ Χωλ.
Ελισάβετ Νέβιλ (1550 - 1630), παντρεύτηκε σε πρώτο γάμο τον Σερ Τζων Ντάνβερς του Νταουντέσι και σε δεύτερο γάμο τον Σερ Έντμουντ Κάρεϊ.Ο λόρδος του Λάτιμερ πέθανε χωρίς γιους (1577) και η βαρονία πέρασε στον μακρινό του ξάδελφο Φραγκίσκο Μόνι-Κουττς, 5ο βαρόνο του Λάτιμερ. Η Λούσυ Πέρσι πέθανε στις 23 Φεβρουαρίου 1583 και τάφηκε στο Χάκνει όπως φαίνεται από την διαθήκη της που δημοσιεύτηκε στις 16 Νοεμβρίου 1582.

# Παραπομπές 

# Πηγές 

Richardson, Douglas (2011). Magna Carta Ancestry: A Study in Colonial and Medieval Families, ed. Kimball G. Everingham. IV (2nd ed.)

# Εξωτερικοί σύνδεσμοι 

Κόμητες του Γούστερ
