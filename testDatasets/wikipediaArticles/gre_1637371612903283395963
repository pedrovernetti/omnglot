
## Μιθριδάτης Γ΄ της Παρθίας

Ο Μιθριδάτης Γ’ της Παρθίας ήταν βασιλιάς των Πάρθων από τη δυναστεία των Αρσακιδών, μικρότερος γιος του βασιλιά Φραάτη Γ’, βασίλευσε κατά διαστήματα από το 57 ως το 54 π.χ. Με τη βοήθεια του μεγαλύτερου αδελφού του Ορόντη Β’ δολοφόνησαν τον πατέρα τους το 57 π.χ. και στη συνέχεια μοίρασαν το βασίλειο : ο Ορόντης πήρε το στέμμα της Παρθίας και ο Μιθριδάτης το στέμμα της Μηδίας. Ο Ορόντης λίγο αργότερα λόγω της πλεονεξίας του εκθρόνισε τον Μιθριδάτη από τη Μηδία και τον έδιωξε στη Συρία όπου βρήκε καταφύγιο στον Γαβίνιο τον ανθύπατο Ρωμαίο διοικητή της χώρας. Με τη βοήθεια του Γαβίνιου κατόρθωσε ο Μιθριδάτης να νικήσει τον αδελφό του Ορόντη και να καταλάβει για σύντομο χρονικό διάστημα τον θρόνο της Παρθίας το 55 π.χ. Πολιορκήθηκε από τον στρατηγό του Ορόντη Σιρένα ο οποίος μετά από σύντομο χρονικό διάστημα νίκησε και συνέλαβε τον Μιθριδάτη, τον παρέδωσε στον αδελφό του Ορόντη ο οποίος τον εκτέλεσε το 54 π.χ.
