
## Σεραφείμ Παπαδόπουλος

Ο Σεραφείμ Παπαδόπουλος είναι Έλληνας πρώην ποδοσφαιριστής, ο οποίος αγωνιζόταν ως αμυντικός στην ομάδα του Άρη Θεσσαλονίκης από το 1956 ως το 1963, κατακτώντας με τους "κίτρινους" το τελευταίο πρωτάθλημα Θεσσαλονίκης.

# Καριέρα 

Ο Παπαδόπουλος αγωνιζόταν ως κεντρικός αμυντικός και μεταγράφηκε στον Άρη σε ηλικία 21 ετών από την ΜΕΝΤ. Κατέκτησε το πρωτάθλημα Θεσσαλονίκης το 1959, παίζοντας σε δέκα αγώνες του τοπικού πρωταθλήματος και δεκατρείς για την τελική φάση του πανελλήνιου πρωταθλήματος, όπου οι "κίτρινοι" κατέλαβαν την έκτη θέση. Στις 26 Απριλίου 1959, ο Άρης αποκλείστηκε από τον θεσμό του κυπέλλου Ελλάδας από τη Νίκη Βόλου και ο Παπαδόπουλος κατηγορήθηκε από συμπαίκτη του ότι εσκεμμένα είχε μειωμένη απόδοση. Η διοίκηση της ομάδας τον τιμώρησε, αφήνοντας τον εκτός προπονήσεων και αγωνιστικών δραστηριοτήτων μέχρι το τέλος του χρόνου.
Επανήλθε στην ενεργό δράση τον Ιανουάριο του 1960, παίζοντας ως βασικός για το υπόλοιπο της σεζόν. Τις επόμενες δύο χρονιές, διακρίθηκε ως μέσος και αμυντικός χαφ, αλλά στην ήττα του Άρη με 0-1 από τον Φωστήρα στις 18 Μαρτίου 1962, κατηγορήθηκε από συμπαίκτη του ότι προσπάθησε να τον παρασύρει για να έχει μειωμένη απόδοση και τιμωρήθηκε και πάλι από τους ιθύνοντες της ομάδας.
Επέστρεψε τον Ιανουάριο του 1963, παίζοντας σε δεκαεφτά αγώνες και βοηθώντας τους "κίτρινους" να αποφύγουν τον υποβιβασμό. Μετά το τέλος της χρονιάς, αποχώρησε από τον σύλλογο, έχοντας παίξει συνολικά σε 113 αγώνες για το τοπικό πρωτάθλημα, το πρωτάθλημα Ελλάδος και το κύπελλο, σκοράροντας τέσσερα τέρματα.

# Στατιστικά 

# Παραπομπές 

# Πηγές 

Την καρδιά αν ρωτήσεις ποτέ... Αυτοί που μας έφτασαν ως τα εκατό, ISBN 978-960-93-5927-6
Παπαδόπουλος Σαράφος | aris.re
