
## Laurie Cabot

Laurie Cabot (s. 6. maaliskuuta 1933) on yhdysvaltalainen noituuden ylipapittarena esiintyvä henkilö. Hän on kirjoittanut muun muassa teokset The Power of the Witch, The Witch in Every Woman, Celebrate the Earth, perustanut Cabot Tradition of the Science of Witchcraft sekä Witches' League for Public Awareness puolustaakseen noitien kansalaisoikeuksia kaikkialla. 1970-luvulla silloinen kuvernööri Michael Dukakis julisti Cabotin "Salemin viralliseksi noidaksi" kunnianosoituksena hänen työstään vammaisten lasten parissa.
Laurie asuu yhä Salemissa, jossa hän omistaa kaupan nimeltä The Cat, the Crow, and the Crown. Cabot väittää olevansa sukua Cabot-perheelle, joka oli yksi Boston Brahmineista (eli yksi ensimmäisistä perheistä Bostonissa).

# Elämä ja ura 

Laurie Cabot syntyi Mercedes Elizabeth Kearseyna Wewokassa Oklahomassa vuonna 1933. Hän varttui Kaliforniassa ja palasi itään Uuteen-Englantiin teini-iässä. Hänen kiinnostuksensa okkultismiin alkoi lapsuusvuosina. Tämä kiinnostus syveni nuorena naisena Boston Public Libraryssä.
1950-luvulla Cabot työskenteli tanssijana bostonilaisessa yökerhossa nimeltä "The Latin Quarter", joka oli Barbara Waltersin isän, Lou Waltersin omistama. Walters pyysi Cabotia avaamaan Latin Quarterin Las Vegasiin, mutta tämä kieltäytyi.
Cabot meni naimisiin kahdesti ja erosi kahdesti, kummastakin avioliitosta hänellä on tytär: Jody Cabot (s. 1963) ja Penny Cabot (s. 1965). Cabot päätti kasvattaa tyttärensä noitina ja alkoi pukeutua mustiin kaapuihin ja mustaan silmämeikkiin joka päivä.
Vuonna 1970 television Vaimoni on noita -tilannekomedian noita "Samantha Stephens" vieraili Salemissa kuvaten kylään sijoittuvia jaksoja näyttelijäkaartin ja kuvausryhmän kanssa . Miljoonat televisionkatselijat näkivät nämä Salem-jaksot. Laurie Cabot avasi kaupungin ensimmäisen "noitakaupan" Salemissa vuonna 1971, sillä siitä alkoi tulla turistikohde. Nykyään Salemin keskustassa on lukemattomia samankaltaisia kauppoja.
Cabotin kauppa myi yrttejä, koruja, tarot-korttipakkoja ja muita tavaroita, joita käytetään noituudessa. Hän siirsi myöhemmin kauppansa vanhaan taloon Essex Streetille. Tämä uusi kauppa oli nimeltään "Crow Haven Corner", ja se oli suosittu jonkin aikaa. Kauppa on yhä avoinna, mutta sitä ei enää omista tai pyöritä kukaan Cabotin perheenjäsenen (aikaisemmin vanhin tytär Jody oli ollut vastuussa kaupasta vuodesta 1981 alkaen). Cabot ylläpitää kauppaansa yhä Salemissa, Pickering Wharfissa, ja se on suosittu turistikohde. Hän on tunnettu myös luennoistaan ja kirjoistaan. Cabot oli vieraana sekä "The Oprah Winfrey Show'ssa" että Phil Donahuen talk show’ssa 1980-luvun loppupuolella.Maaliskuussa 2008 Cabot juhlisti 75-vuotissyntymäpäiväänsä yllätyssyntymäpäiväjuhlilla, joihin osallistui satoja wiccoja, kuten Sully Erna Godsmack-yhtyeestä, jonka Hammondin linnassa kuvatulla "Voodoo"-musiikkivideolla Cabot oli esiintynyt.

# Kiistat ja välikohtaukset 

Laurie Cabot tunnetaan myös ajoittaisesta kiistanalaisesta käyttäytymisestään. 1990-luvun puolivälissä Cabotin väitettiin uhkailleen aseella paikallista kiinteistövälittäjää, Janet Andrewsia . Cabot kiisti koskaan käyttäytyneensä sillä tavalla, ja lisätutkimusten jälkeen kaikki syytteet Cabotia vastaan hylättiin ja hänellä on yhä aselupa.
Vuonna 2004 hän sai lisää huonoa mainetta, kun Salemin poliisi tuli hänen kotiinsa poistamaanselvennä tyttärenpojan. Tapauksen taustalla oli Jody Cabotin ja tämän entisen aviomiehen välinen huoltajuuskiista.. Molemmat välikohtaukset olivat sekä paikallisissa sekä maanlaajuisissa uutisissa, jopa CNN:llä. Poliisi väitti, että välikohtauksen aikana Cabot käski hänen katsoa Cabotia silmiin, kertoenselvennä, että hänselvennä oli kirottu . Cabot kieltää kironneensa poliisin, sanoen: "Mielestäni pahat teot ovat kirouksia." 

# Lähteet 

# Aiheesta muualla 

Laurie Cabotin virallinen sivusto (englanniksi)
Artikkeli: Police: Witch Put Hex On Department, Cabot Says 'I Don't Do Curses' (englanniksi)
Laurie Cabotin epävirallinen biografia (englanniksi)
Laurie Cabotin virallinen MySpace sivu (englanniksi)
