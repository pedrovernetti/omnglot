
## Εκλογές στη Σερβική Δημοκρατία της Βοσνίας

Εκλογές διεξάγονται στη Σερβική Δημοκρατία της Βοσνίας (Republika Srpska) για πρόεδρο και για κοινοβούλιο. Η Εθνοσυνέλευση της Σερβικής Δημοκρατίας της Βοσνίας (Narodna skupština Republike Srpske) αποτελείται από 83 μέλη που εκλέγονται για τετραετή θητεία. Στην Republika Srpska λειτουργεί ένα πολυκομματικό σύστημα, με πολλά πολιτικά κόμματα και συχνά κανένα κόμμα δεν έχει την ευκαιρία να κυβερνήσει αυτόνομα. Τα πολιτικά κόμματα θα πρέπει να συνεργάζονται για να σχηματίσουν κυβερνήσεις συνασπισμού. Για να μπει στη βουλή ένα κόμμα θα πρέπει να συγκεντρώσει ποσοστό τουλάχιστον 3%.

# Τελευταίες εκλογές 

# Προηγούμενες γενικές εκλογές 

# 2014 

Στις γενικές εκλογές που έγιναν το 2014, ο Μίλοραντ Ντόντικ επανεξελέγη.

# Δημοψηφίσματα 

# 2016 

Στις 25 Σεπτεμβρίου 2016, οι ψηφοφόροι στην Σερβική Δημοκρατία της Βοσνίας αποφάσισαν σε ποσοστό 99,8% να διατηρηθεί η ημερομηνία της 9ης Ιανουαρίου ως εθνικής εορτής.Το δημοψήφισμα για αλλαγή της Dan Republike Srpske (ή Dan RS) έγινε εξαιτίας του ότι η 9η Ιανουαρίου κρίθηκε στις 26 Νοεμβρίου 2015 αντισυνταγματική ημερομηνία από το Συνταγματικό Δικαστήριο. Το δικαστήριο αιτιολόγησε την απόφασή του, επικαλούμενο τον διαχωρισμό ανάμεσα στους μη Σέρβους της οντότητας. Η ημέρα της RS "πέφτει" στις 9 Ιανουαρίου, που αποτελεί αργία για τους Ορθόδοξους και είναι η ημερομηνία που ανακηρύχθηκε η Σερβική Δημοκρατία της Βοσνίας το 1992. 

# 1991 

Το δημοψήφισμα για την παραμονή στη Γιουγκοσλαβία των σερβικών τμημάτων της Βοσνίας και Ερζεγοβίνης διεξήχθη στις 10 Νοεμβρίου 1991. Οργανώθηκε από τη Σερβοβοσνιακή Συνέλευση.}} Το δημοψήφισμα εγκρίθηκε από το 98% των ψήφων και η Republika Srpska συστάθηκε στις 9 Ιανουαρίου 1992.

# 1993 

Σε δημοψήφισμα που διενεργήθηκε στις 15-16 Μαΐου 1993 τέθηκε προς έγκριση το ειρηνευτικό σχέδιο των Βανς και Όουεν. Παρότι ο πρόεδρος Ράντοβαν Κάρατζιτς υπέγραψε το σχέδιο στις 30 Απριλίου, απορρίφθηκε από την εθνοσυνέλευση στις 6 Μαΐου, και εν συνεχεία αναφέρθηκε σε ένα δημοψήφισμα. Οι ψηφοφόροι καταψήφισαν το σχέδιο σε ποσοστό 96%. Ωστόσο, οι μεσολαβητές αναφέρθηκαν στο δημοψήφισμα με τη λέξη "όνειδος".

# 1994 

Στις 28 Αυγούστου 1994 έγινε ένα ακόμα δημοψήφισμα, στο οποίο το 96,6% των ψηφοφόρων απέρριψαν το σχέδιο της Ομάδας Επαφής για τη Βοσνία, που είχε απορριφθεί από τη συνέλευση της Σερβικής Δημοκρατίας της Βοσνίας στις 8 Αυγούστου. Με βάση το σχέδιο το 49% της Βοσνίας και Ερζεγοβίνης θα παραχωρούνταν στους Σέρβους, γύρω στο ένα τρίτο λιγότερο από όσο ήλεγχαν την περίοδο εκείνη . Η Ομάδα Επαφής (ΗΠΑ, Ρωσία, Βρετανία, Γαλλία και Γερμανία), χαρακτήρισε το δημοψήφισμα "ντροπιαστικό".

# Παραπομπές 

