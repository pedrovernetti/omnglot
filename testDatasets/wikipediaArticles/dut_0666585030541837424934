
## Campinas (gemeente)

Campinas (IPA: [kɐ̃ːˈpinɐs]?) is een stad en gemeente in de deelstaat São Paulo in Brazilië.
De stad heeft een oppervlakte van 796 km² en heeft naar schatting 1.182.429 (IBGE Census 2017) inwoners, waarvan 98,3% in het stedelijk gebied leeft. Campinas is de op twee na grootste stad in de staat na São Paulo (12.106.920 inwoners) en Guarulhos (1.349.113 inwoners).

# Naam en symbolen 

Campinas betekent grasvelden in het Portugees en slaat op het karakteristieke landschap, dat voornamelijk bestaat uit grote, uitgestrekte en dichtbegroeide subtropische bossen (mato grosso, oftewel "dikke bomen" in het Portugees). Deze bossen liggen hoofdzakelijk langs de vele rivieren en tussen de golvende heuvels waar de meest uiteenlopende soorten planten groeien.
Campinas staat ook bekend als "Cidade das Andorinhas" (Stad van de Zwaluwen), omdat het een favoriete plek is voor deze trekvogels, die in groten getale naar de stad komen. Toch waren de vogels in de jaren 50 bijna allemaal uit de stad verdwenen. Dit kwam waarschijnlijk door de afbraak van de kerk en het nabijgelegen plein, dat diende als hun verblijfplaats.
Op de vlag van Campinas staat een afbeelding van de feniks, een mythische vogel. De wedergeboorte van dit dier vond plaats na de grote gele koorts epidemie in de 19e eeuw, waarbij meer dan 25% van alle inwoners van Campinas om het leven kwam.
Een inwoner van Campinas wordt een campineiro of campinense genoemd.

 
 

# Hoofdstedelijk gebied van Campinas 

Sinds 2000 behoort Campinas officieel tot het hoofdstedelijk gebied RMC (Região Metropolitana de Campinas) bestaande uit 19 gemeenten met totaal 2,8 miljoen inwoners en een landoppervlakte van 3.348 km² (2010). De RMC grenst aan het hoofdstedelijk gebied van São Paulo (RMSP). De volgende gemeenten behoren tot het hoofdstedelijk gebied van Campinas:

De gemeente Campinas is ook het administratieve centrum van de micro- en meso-regio. De micro-regio bestaat uit de RMC en de gemeente Elias Fausto. Bij de meso-regio horen ook nog de volgende gemeenten: Aguaí, Amparo, Águas da Prata, Águas de Lindóia, Caconde, Casa Branca, Divinolândia, Espírito Santo do Pinhal, Estiva Gerbi, Itapira, Itobi, Lindóia, Mococa, Mogi Guaçu, Mogi-Mirim, Monte Alegre do Sul, Pedra Bela, Pinhalzinho, Pirassununga, Porto Ferreira, Santa Cruz das Palmeiras, Santo Antônio do Jardim, São João da Boa Vista, São José do Rio Pardo, São Sebastião da Grama, Serra Negra, Socorro, Tambaú, Tapiratiba, Vargem Grande do Sul en Vinhedo.
Overige steden die geografisch, historisch of economisch bij de meso-regio horen zijn: Araras, Atibaia, Bragança Paulista, Capivari, Conchal, Iracemápolis, Itu, Itupeva, Jarinu, Jundiai, Limeira, Louveira, Mombuca, Morungaba, Piracicaba, Rafard, Rio das Pedras, Salto en Tuiuti.

# Verkeer en vervoer 

# Wegverkeer 

Campinas is een belangrijk transport- en telecommunicatiecentrum voor de staat São Paulo omdat de stad aan belangrijke verkeersaders ligt die de hoofdstad São Paulo met het noordwesten en de noordelijke delen van de staat verbindt. De stad wordt omringd door de Campinas Ringweg (Anel Viário) en de volgende zeven snelwegen:

Rodovia Anhangüera (BR-050)
Rodovia dos Bandeirantes
Rodovia Santos Dumont
Rodovia Dom Pedro I
Rodovia Adhemar de Barros
Rodovia General Milton Tavares de Souza
Rodovia Jornalista Francisco Aguirre ProençaDe bovengenoemde wegen zijn uiterst modern en aangelegd volgens de strengste internationale standaardeisen. De Anel Viário José Magalhães Teixeira (SP-038) die rond de stad ligt verbindt tegenwoordig de Anhangüera en Dom Pedro I snelwegen.

# Spoorwegen 

Campinas is voor lange tijd een belangrijk spoorwegenknooppunt geweest, hoewel passagierstreinen hier nog zelden komen.

# Luchtvaart 

De internationale luchthaven Viracopos Airport is lang het belangrijkste vrachtoverslagpunt geweest van de staat, maar het personenvervoer stijgt er sterk.

# Sport 

De twee belangrijkste voetbalclubs van Campinas zijn Guarani FC en AA Ponte Preta. Guarani FC speelt haar wedstrijden in het Estádio Brinco de Ouro da Princesa. AA Ponte Preta deelt haar stadion Estádio Moisés Lucarelli met Red Bull Brasil. Red Bull Brasil is een in 2007 door het Oostenrijkse bedrijf Red Bull opgerichte voetbalclub. 

# Stedenbanden 

Zustersteden van Campinas:

 Córdoba, Argentinië
 Belém, Brazilië
 Blumenau, Brazilië
 Peruíbe, Brazilië
 Ubatuba, Brazilië
 Concepción, Chili
 Fuzhou, China
 Malito, Italië
 Turijn, Italië
 Daloa, Ivoorkust
 Gifu, Japan
 Jericho, Palestina
 Asunción, Paraguay
 Novi Sad, Servië
 San Diego, Verenigde Staten

# Bekende inwoners van Campinas 

# Geboren 

Antônio Carlos Gomes (1836-1896), componist en pianist
Manuel Ferraz de Campos Sales (1841-1913), president van Brazilië (1898-1902)
Crodowaldo Pavan (1919-2009), bioloog en geneticus
Moacir Barbosa Nascimento (1921-2000), voetballer
Antenor Lucas, "Brandãozinho" (1925-2000), voetballer
Oscar Sales Bueno Filho, "Dicá" (1947), voetballer
João Paulo (1964), voetballer
Luís Fabiano (1980), voetballer
Fabiana Murer (1981), polsstokhoogspringster
Lovefoxxx (1984), zangeres van Cansei de Ser Sexy
Danilo Silva (1986), voetballer
José Rodolfo Pires Ribeiro, "Dodô" (1992), voetballer
Gabriel Girotto Franco (1992), voetballer
Gilberto Moraes Júnior (1993), voetballer
Fábio Henrique Tavares, "Fabinho" (1993), voetballer

# Externe link 

(pt) Officiële website van Campinas
