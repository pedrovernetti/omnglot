
## Γρίπη

Η γρίπη είναι μια μεταδοτική ασθένεια στα πτηνά και τα θηλαστικά και προκαλείται από ιούς RNA της οικογένειας των Ορθοβλεννοϊών. Στους ανθρώπους τα κοινά συμπτώματα της γρίπης είναι πυρετός, πόνος στον λαιμό, μυικοί πόνοι, έντονος πονοκέφαλος, βήχας, αδυναμία και γενική αδιαθεσία. Σε σοβαρές περιπτώσεις η γρίπη προκαλεί πνευμονία, που μπορεί να είναι θανατηφόρα, ειδικά σε μικρά παιδιά και ηλικιωμένους. Μερικές φορές την μπερδεύουμε με το 
κοινό κρυολόγημα, αλλά η γρίπη είναι πολύ πιο σοβαρή ασθένεια και προκαλείται από διαφορετικό τύπο ιών. Παρόλο που ναυτία και εμετός είναι κοινή στα παιδιά, αυτά τα χαρακτηριστικά οφείλονται σε μη σχετική γαστρεντερίτιδα που μερικές φορές αποκαλείται «στομαχική γρίπη».Τυπικά η γρίπη μεταδίδεται μέσω του αέρα και του φτερνίσματος, καθώς και από τις ακαθαρσίες των πτηνών. Η γρίπη μπορεί να μεταδοθεί από σάλιο, φτέρνισμα, περιττώματα και αίμα. Οι μολύνσεις επίσης συμβαίνουν με επαφή με αυτά τα σωματικά υγρά ή από επαφή με μολυσμένες επιφάνειες. Οι ιοί της γρίπης μπορούν να παραμείνουν λοιμώδεις για περίπου μια εβδομάδα σε ανθρώπινη θερμοκρασία, πάνω απο 20 μέρες σε 0°C και για πολύ μεγαλύτερες περιόδους σε χαμηλότερες θερμοκρασίες.Η γρίπη εξαπλώνεται στον κόσμο με εποχιακές πανδημίες, σκοτώνοντας εκατομμύρια ανθρώπους σε πανδημικά χρόνια και χιλιάδες ανθρώπους σε μη πανδημικά χρόνια. Τρεις πανδημίες γρίπης συνέβησαν τον 20ό αιώνα σκοτώνοντας εκατομμύρια ανθρώπους, με την κάθε μια των πανδημιών να εμφανίζει την γρίπη κάθε φορά ως νέο μικροβιολογικό στέλεχος. Αυτά τα νέα στελέχη εμφανίζονται ως αποτέλεσμα μετάδοσης του ιού από άλλα θηλαστικά σε ανθρώπους.
Ένα θανατηφόρο στέλεχος, το Η5Ν1 (Γρίπη των πτηνών), έχει παρουσιαστεί ως μεγάλος κίνδυνος για μια καινούρια πανδημία γρίπης από την πρώτη στιγμή που σκότωσε ανθρώπους στην Ασία την δεκαετία του '90. Ευτυχώς ωστόσο αυτός ο ιός δεν μεταδίδεται εύκολα στους ανθρώπους.Το 2009 ένα άλλο θανατηφόρο στέλεχος του H1N1, η γρίπη των χοίρων παρουσιάστηκε στο Μεξικό και από εκεί μεταδόθηκε σε ΗΠΑ και γειτονικές χώρες φτάνοντας την Ευρώπη, Ασία Αφρική, Ωκεανία. Η Παγκόσμια Οργάνωση Υγείας κήρυξε αυτό το στέλεχος πανδημία στις 11 Ιουνίου 2009.
 Εμβόλια ενάντια στην γρίπη συνήθως χορηγούνται σε ανθρώπους υψηλού κινδύνου στις αναπτυγμένες χώρες καθώς και σε πτηνά. Το πιο κοινό εμβόλιο περιέχει ανενεργά υλικά από τρία στελέχη ιών.

# Τύποι 

Στην ταξινόμηση ιών οι ιοί της γρίπης είναι ιοί RNA οι οποίοι αποτελούν τρία από τα πέντε genera της οικογένειας Orthomyxoviridae:
Ιός γρίπης A
Ιός γρίπης B
Ιός γρίπης C

# Ιός γρίπης A 

Αυτό το γένος έχει ένα είδος, τον ιό γρίπης A. Οι ιοί τύπου A είναι τα πιο ιογενή ανθρώπινα παθογόνα μεταξύ των τριών τύπων και προκαλούν τις πιο σοβαρή ασθένεια. Ο ιός γρίπης A μπορεί να υποδιαιρεθεί σε διαφορετικούς ορότυπους βάσει της απόκρισης αντισωμάτων σε αυτούς τους ιούς. Οι ορότυποι οι οποίοι έχουν επιβεβαιωθεί σε ανθρώπους, ταξινομημένοι σύμφωνα με τον αριθμό γνωστών ανθρώπινων πανδημικών θανάτων, είναι οι εξής:

H1N1, ο οποίος προκάλεσε την Ισπανική Γρίπη το 1918, και την Γρίπη των Χοίρων το 2009
H2N2, ο οποίος προκάλεσε την Ασιατική Γρίπη το 1957
H3N2, ο οποίος προκάλεσε την Γρίπη του Χονγκ Κονγκ το 1968
H5N1, ο οποίος προκάλεσε την Γρίπη των Πτηνών το 2004
H7N7, ο οποίος έχει ασυνήθιστο ζωονοσογόνο δυναμικό
H1N2, ενδημικός στους ανθρώπους, τα γουρούνια και τα πουλιά
H9N2
H7N2
H7N3
H10N7

# Διάγνωση και Συμπτώματα 

Στους ανθρώπους, οι επενέργειες της γρίπης είναι πολύ πιο σοβαρές από αυτές του κοινού κρυολογήματος και διαρκούν περισσότερο. Η ανάρρωση διαρκεί για περίπου μία με δύο εβδομάδες, ωστόσο μπορεί να αποβεί μοιραία σε αδύναμα άτομα και χρόνια αρρώστους.

# Συμπτώματα 

Τα συμπτώματα της γρίπης μπορεί να αρχίσουν ξαφνικά, μια ή δύο ημέρες μετά την μόλυνση με τον ιό. Τα αρχικά συμπτώματα είναι ρίγη ή αίσθημα ψύχους, αλλά και ο πυρετός είναι επίσης συνηθισμένος στην αρχική μόλυνση, με την θερμοκρασία του σώματος να φτάνει ώς και 39 °C. Τα συμπτώματα της γρίπης περιλαμβάνουν:

Πόνοι στο σώμα, ειδικά στις αρθρώσεις και τον λαιμό
Βήχας και φτέρνισμα
Έντονο αίσθημα ψύχους και πυρετός
Εξάντληση
Πονοκέφαλος
Καταρροή στα μάτια
Βουλωμένη μύτη
Ναυτία και εμετός
Κόκκινα μάτια, δέρμα, στόμα, λαιμός και μύτη
Μπορεί να είναι δύσκολο να ξεχωρίσει κάποιος την γρίπη από το κοινό κρυολόγημα στα αρχικά στάδια, αλλά τα συμπτώματα της γρίπης είναι πιο σοβαρά από αυτά του κρυολογήματος.

# Θεραπεία 

Οι άνθρωποι με γρίπη πρέπει να ξεκουράζονται, να πίνουν πολλά υγρά, να αποφεύγουν την χρήση του αλκοόλ και το κάπνισμα και αν χρειαστεί να παίρνουν φάρμακα, όπως παρακεταμόλη για να ανακουφίσουν τον πυρετό και τους μυϊκούς πόνους που σχετίζονται με την γρίπη. Παιδιά και έφηβοι με συμπτώματα γρίπης, θα πρέπει να αποφεύγουν την χρήση ασπιρίνης κατά την διάρκεια της μόλυνσης με γρίπη καθώς μπορεί να προκαλέσει μια σπάνια ασθένεια (Σύνδρομο του Reyes) που πολλές φορές είναι και θανατηφόρα. Αφού η γρίπη προκαλείται από ιό, τα αντιβιοτικά δεν έχουν καμία δράση στην μόλυνση, εκτός και αν έχουν χορηγηθεί για δευτερεύουσες μολύνσεις όπως βακτηριακή πνευμονία.

# Παραπομπές 

# Δείτε επίσης 

Ιός

# Εξωτερικοί σύνδεσμοι 

Info on influenza
Fact Sheet
Health encyclopedia entry
BioHealthBase Bioinformatics Resource Center Database of influenza sequences and related information.
Overview of influenza]
Congressional Research Service (CRS) Reports regarding Influenza
Influenza Surveillance and Contingency Plans (by Country/Region)
Orthomyxoviridae
Influenza Virus Resource
InfluenzaWorld Resource for all influenza-related information.
European Influenza Surveillance Scheme
