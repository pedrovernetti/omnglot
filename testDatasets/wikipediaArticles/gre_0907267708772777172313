
## Σέρχι Κάνος

Ο Σέρχι Κάνος Τένες (ισπ. Sergi Canós Tenés, γεννημένος στις 2 Φεβρουαρίου 1997) είναι Ισπανός επαγγελματίας ποδοσφαιριστής που αγωνίζεται ως winger στη Μπρέντφορντ ΦΚ. Εκπροσώπησε την Ισπανία στα επίπεδα κάτω των 15, κάτω των 16, κάτω των 17 και κάτω των 19 ετών και χαρακτηρίζεται ως «γρήγορος επιθετικός».

# Καριέρα σε συλλόγους 

# Αρχή 

Γεννήθηκε στη Βαλένθια και ξεκίνησε την καριέρα του στην ομάδα της πόλης Νούλες. Αφού απέρριψε προτάσεις της Βαλένθια ΚΦ, της Βιγιαρρεάλ ΚΦ και της Ατλέτικο Μαδρίτης, εντάχθηκε στο δυναμικό της Ακαδημίας της Μπαρτσελόνα το 2010. Αγωνιζόταν ως winger και ως επιθετικός, ενώ αποχώρισε από τον σύλλογο το 2013.

# Λίβερπουλ ΦΚ 

Ο Κανός μετακόμισε στην Αγγλία για να υπογράψει με τη Λίβερπουλ ΦΚ το 2013, σε ηλικία 16 ετών. Αφού έλαβε κλήση για την εθνική Ισπανίας τον Νοέμβριο του 2013, αγωνίστηκε για την ομάδα κάτω των 18 τη χρονιά 2013-14 και τον Αύγουστο του 2014 έλαβε θέση στην δεύτερη ομάδα. Ο Κανός αγωνίστηκε σε όλους τους αγώνες της Λίβερπουλ στο 2014-15 UEFA Youth League και πέτυχε 1 τέρμα. Μετά τη λήξη του δανεισμού στην Μπρέντφορντ, έκανε το ντεμπούτο του για την πρώτη ομάδα στις 15 Μαΐου 2016 στην τελευταία αγωνιστική της Πρέμιερ Λιγκ. Μπήκε ως αλλαγή στον αγώνα με τη Γουέστ Μπρόμιτς Άλμπιον (1-1).

# Μπρέντφορντ ΦΚ (δανεικός) 

Στις 31 Αυγούστου 2015, ο Κανός δόθηκε ως δανεικός μέχρι το τέλος της χρονιάς 2015-16 στην Μπρέντφορντ ΦΚ. Έκανε το ντεμπούτο του ως αλλαγή του Φίλιπ Χόφμαν στον αγώνα με τη Λιντς Γιουνάιτεντ στις 12 Σεπτεμβρίου (1-1). Πέτυχε το πρώτο του τέρμα στις 21 Νοεμβρίου στον αγώνα με τη Νότιγχαμ Φόρεστ. Μετά τον διορισμό του Ντιν Σμιθ τον Δεκέμβριο στη θέση του προπονητή της ομάδας, ο Κανός έγινε βασικός και την ημέρα μετά τη λήξη του δανεισμού, πέτυχε το καλύτερο τέρμα της ομάδας εκείνη τη χρονιά στον αγώνα με τη Ρέντινγκ ΦΚ στις 28 Δεκεμβρίου. Πέτυχε ακόμα 4 τέρματα στο δεύτερο μισό της χρονιάς - συνολικά πέτυχε 7 τέρματα σε 39 αγώνες.

# Νόργουιτς Σίτυ 

Στις 13 Ιουλίου του 2016, η Λίβερπουλ πούλησε τον Κάνος στη Νόργουιτς έναντι τριών εκατομμυρίων ευρώ, που με μπόνους το ποσό έφτανε τα πέντε εκατομμύρια ευρώ, με τον Κάνος να υπογράφει τετραετές συμβόλαιο. Ο τότε προπονητής της Νόργουιτς, Άλεξ Νιλ, δεν υπολόγιζε ως βασικό τον Κάνος, ο οποίος αγωνίστηκε μόλις τρεις φορές στην Championship, ενώ τα μοναδικά γκολ με τη Νόργουιτς τα πέτυχε στο δεύτερο γύρο του EFL Cup με αντίπαλο την Κόβεντρι Σίτι, όπου η Νόργουιτς κέρδισε 6-1. Στον ίδιο αγώνα, ο Κάνος είχε και μια ασίστ. Επίσης, ο Κάνος αγωνίστηκε και με την Κ23 της Νόργουιτς, όπου μέτρησε συνολικά πέντε εμφανίσεις με δύο γκολ και μια ασίστ. Τελευταία του εμφάνιση με τα <<καναρίνια>> ήταν στις 18 Ιανουαρίου του 2017, στη ρεβάνς του τρίτου γύρου του FA Cup με αντίπαλο τη Σαουθάμπτον, με τους <<αγίους>> να κερδίζουν 1-0.

# Διεθνής καριέρα 

Ο Κανός έκανε το ντεμπούτο του για την εθνική Ισπανίας στο επίπεδο κάτω των 15 ετών και με την εθνική κάτω των 15 έφθασε στα προημιτελικά του 2012 Copa de México de Naciones (Κύπελλο Μεξικού μεταξύ Εθνών 2012). Αγωνίστηκε για τις εθνικές Ισπανίας κάτω των 16 και κάτω των 17 ετών, αγωνίστηκε σε 6 αγώνες και πέτυχε 2 τέρματα στα προκριματικά του Ευρωπαϊκού Πρωταθλήματος Ποδοσφαίρου 2014 για εθνικές κάτω των 17. Ο Κανός έκανε το ντεμπούτο του για την εθνική Ισπανίας κάτω των 19 στον αγώνα με την εθνική Ιταλίας στις 20 Ιανουαρίου 2016 και συμμετείχε σε 2 αγώνες στα πλαίσια των ομίλων του Ευρωπαϊκού Πρωταθλήματος Ποδοσφαίρου 2016 για εθνικές κάτω των 19.

# Προσωπική ζωή 

Ο Κανός είναι υποστηρικτής της Βαλένθια ΚΦ. Η οικογένεια του διαχειρίζεται το εστιατόριο Gracias στην οδό Penny Lane του Λίβερπουλ.

# Στατιστικά καριέρας 

Τελευταία ενημέρωση: 15 Μαΐου 2016.

# Παραπομπές 

# Εξωτερικοί σύνδεσμοι 

Sergi Canós Στατιστικά καριέρας στο Soccerbase
Στατιστικά του ποδοσφαιριστή στην επίσημη ιστοσελίδα της Λίβερπουλ ΦΚ
(Αγγλικά) Προφίλ Σέρχι Κάνος στο Soccerway
Στατιστικά του ποδοσφαιριστή στην επίσημη ιστοσελίδα της Μπρέντφορντ ΦΚ
Σέρχι Κάνος – Επιδόσεις στις διοργανώσεις της UEFA
