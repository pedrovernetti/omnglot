
## Γκέφγιουν

Στην Σκανδιναβική μυθολογία η Γκέφγιουν (Gefjun ή Gefjon ή Gefyon ή Gefn) ήταν μάντισσα και θεά, μέλος και των Εσίρ και των Βανίρ. Όσες γυναίκες πεθαίνουν παρθένες στέλνονται στην κατοικία της και για αυτό χαρακτηρίζεται ως θεά της αρετής, αν και ήταν επίσης και θεά της γονιμότητας. 
Επιπλέον το όνομα Gefn είναι μία από τις εναλλακτικές ονομασίες της Φρέγια.
Σχετιζόταν με το όργωμα, τις παρθένες και την καλή τύχη. Ο σύζυγός της ήταν ο Σκγιόλντ, γιος του Οντίν, ενώ πολλοί θρυλικοί Δανοί βασιλιάδες ισχυρίζονταν πως κατάγονταν από αυτήν.
