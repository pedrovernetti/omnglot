
## Eudemos Rhodoslainen

Eudemos Rhodoslainen (m.kreik. Εὔδημος, 350–290 eaa.) oli antiikin kreikkalainen peripateettiseen koulukuntaan kuulunut filosofi. Hän oli Aristoteleen oppilas ja Theofrastoksen ystävä. Hän olisi halunnut Lykeionin peripateettisen koulun johtoon Aristoteleen jälkeen, mutta tehtävään valittiin Theofrastos. 
Eudemos täydensi yhdessä Theofrastoksen kanssa Aristoteleen filosofiaa entistä systemaattisemmaksi järjestelmäksi. Hänen teoksistaan, kuten Fysiikasta ja Analytiikasta, säilyneet katkelmat osoittavat, että teosten sisältö on ollut rinnakkaista Aristoteleen tuotannon kanssa. Eudemos myös tarkasti ja korjasi Aristoteleen Eudemoksen etiikan, joka on tämän vuoksi nimetty hänen mukaansa.

# Lähteet 

