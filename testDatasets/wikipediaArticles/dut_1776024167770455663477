
## Anivabaai

Korsakov (Russisch: Корсаков, Korsakov; Japans: 大泊, Otomari) is een stad in de Russische oblast Sachalin. Het is het bestuurlijk centrum van het district Korsakovski. Er wonen 36.652 mensen (2002).

De stad ligt op ongeveer 42 kilometer ten zuiden van Joezjno-Sachalinsk, op het zuidelijke uiteinde van het eiland Sachalin aan de Anivabaai. De plaats werd gesticht door de Japanners in 1679 met de naam Ootomari. In 1806 vielen Russische marineschepen de plaats aan en staken deze in brand. In 1853 werd de stad opnieuw aangevallen en bouwde een legerkamp en nederzetting in de buurt van de plaats met de naam Moeravjovski post als de eerste Russische plaats op het eiland, waarvan de naam werd gewijzigd naar Korsakovski post in 1869. Bij het Verdrag van Sint-Petersburg tussen het Russische Rijk en het Japanse Rijk in 1875 kwam de plaats in Russische handen. Na de Russisch-Japanse Oorlog kwam de stad opnieuw in handen van de Japanners bij het Verdrag van Portsmouth in 1905. Tijdens de Tweede Wereldoorlog bezette het Rode Leger de plaats tijdens Operatie Augustusstorm in 1945 en veranderde de naam naar Korsakov een jaar later. In 1952 trokken de Japanse troepen zich terug van het eiland na het Verdrag van San Francisco een jaar eerder.
Momenteel wordt er gebouwd aan een grote fabriek voor de productie van vloeibaar gas uit aardgas in het kader van het energieconsortium Sachalin-II.
Er is een veerpont tussen Korsakov en Wakkanai, Hokkaido in Japan aan de andere kant van de Anivabaai.
De stad is vernoemd naar de Russische gouverneur-generaal Michail Korsakov (1820–1893).
