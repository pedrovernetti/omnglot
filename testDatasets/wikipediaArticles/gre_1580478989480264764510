
## Πυραμίδα του Σέσωστρι Α΄

Η Πυραμίδα του Σέσωστρι Α´ βρίσκεται 1,6 χιλιόμετρα νότια της πυραμίδας του Αμενεμχέτ και κατασκευάστηκε από τον φαραώ Σέσωστρι Α΄ της 12ης δυναστείας.

# Περιγραφή 

Η πυραμίδα ακολουθεί τον οικοδομικό ρυθμό του παλαιού βασιλείου. Ο ναός της πυραμίδας είναι πιστό αντίγραφο ναού της 6ης δυναστείας. Η κατασκευή της πυραμίδας περιέχει αρκετές βελτιώσεις σε σχέση με αρχαιότερες. Στην διάρκεια των αιώνων αφαιρέθηκε σημαντικό μέρος της εξωτερικής οικοδομικής ύλης, με αποτέλεσμα σήμερα να φαίνεται ο γυμνός πυρήνας της πυραμίδας.
Η πυραμίδα κτίστηκε μεταξύ του 10ου και του 24ου έτους της βασιλείας του φαραώ. Η νεκρική αίθουσα στο εσωτερικό της πυραμίδας είναι πλημμυρισμένη με νερό και προς το παρόν δεν έχει εξερευνηθεί. 
Αρχικά δίπλα στην πυραμίδα ήταν κτισμένες άλλες εννέα πυραμίδες στις οποίες ήταν ενταφιασμένες η γυναίκα του φαραώ και οι θυγατέρες του. Ο τάφος της Νόφρου και μιας από τις θυγατέρες έχουν εξακριβωθεί, ενώ οι υπόλοιπες πυραμίδες είναι συλημένες και τα ονόματα των τάφων είναι κατεστραμμένα.

# Ανασκαφές 

Πρώτες ανασκαφές έγιναν το 1894 από τους J. Gautier και Gustave Jéquier. Το 1906 μέχρι το 1943 έγιναν ανασκαφές υπό την διεύθυνση του Μητροπολιτικού Μουσείου Τέχνης. Από το 1984 ως το 1997 συνέχισε τις ανασκαφές ο Dieter Arnold, ο οποίος και δημοσίευσε λεπτομέρειες του κτίσματος. 

# Πηγές 

Dieter Arnold: The pyramid of Senwosret I, New York 1988, ISBN 0-87099-506-5
Dieter Arnold: The pyramid complex of Senwosret I, New York 1992 ISBN 0-87099-612-6
