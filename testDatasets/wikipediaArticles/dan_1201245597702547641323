
## Hegemose

Hegemose (dansk) eller Hechtmoor (tysk) er en højmose på 34 hektar, beliggende øst for Havetoftløjt og vest for den tidligere dansk-kongelige domæneskov Rebbjergskov i Midtangel i det østlige Sydslesvig. Mosen rummer halvtørre partier med hedeagtig vegetation, men også våde partier.
Mosen har gennem tiderne været udnyttet til tørvegravning til brændsel. Tørvegravningen og afvandingen medførte i en del af arealet en tilgroning med træer og buske. Men der findes også våde partier med hængesækflader. Mosen er fredet siden 1941 og udpeget som EU-habitatområde.
Øst for mosen ligger skovområdet Sønderskov (Süderholz).

# Eksterne henvisninger 

Bundesamt für Naturschutz: Hechtmoor (FFH-Gebiet)
