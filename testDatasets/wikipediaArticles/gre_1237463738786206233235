
## Γεώργιος Τζιτζικώστας

Ο Γεώργιος Τζιτζικώστας (Αθήνα, 11 Απριλίου 1941 - Αθήνα, 7 Ιουνίου 2000) ήταν Έλληνας πολιτικός που διετέλεσε βουλευτής και υπουργός με τη Νέα Δημοκρατία.

# Σταδιοδρομία 

Η οικογένεια Τζιτζικώστα έχει καταγωγή από τα Τρίκαλα, (από το χωριό Στεφάνι) αργότερα όμως εγκαταστάθηκε στη Βραχιά Θεσσαλονίκης. Ο Γεώργιος Τζιτζικώστας μεγάλωσε στην Αθήνα και ήταν φίλος με τον μετέπειτα βασιλιά της Ελλάδας Κωνσταντίνο, ο οποίος παρέστη και στην κηδεία του το 2000.Εκλέχθηκε για πρώτη φορά βουλευτής στις εκλογές του 1974 με τη ΝΔ στο Υπόλοιπο Θεσσαλονίκης. Επανεκλέχθηκε το 1977, 1981, 1985, 1989 (Ιούνιο και Νοέμβριο), 1990 και 1993 στη Β΄ Θεσσαλονίκης. Εσωκομματικά, θεωρούνταν «σκληρός δεξιός» και άνθρωπος του Ευάγγελου Αβέρωφ.Από το Νοέμβριο του 1974 μέχρι τον Οκτώβριο του 1977 χρημάτισε υφυπουργός Γεωργίας στην κυβέρνηση του Κωνσταντίνου Καραμανλή. Στην κυβέρνηση του Γεωργίου Ράλλη διετέλεσε υφυπουργός Συντονισμού από τον Ιούνιο μέχρι τον Σεπτέμβριο του 1981.Τέλος, διετέλεσε υπουργός Μακεδονίας - Θράκης από τον Απρίλιο του 1990 μέχρι τον Αύγουστο του 1991, στην κυβέρνηση του Κωνσταντίνου Μητσοτάκη.
Επανεκλέχθηκε βουλευτής το 1996 με 16.188 ψήφους.Ενώ νοσηλευόταν, δήλωσε υποψηφιότητα για τις εκλογές του 2000 , αλλά δεν εκλέχθηκε.Ο Γιώργος Τζιτζικώστας απεβίωσε από καρκίνο τον Ιούνιο του 2000. Η ταφή του έγινε στα Βραχιά Θεσσαλονίκης, ιδιαίτερη πατρίδα της οικογένειάς του.

# Oικογένεια 

Ήταν παντρεμένος με τη Μαρία Αικατερίνη Παπαχριστοπούλου και απέκτησε τρεις γιούς, από τους οποίος ο Απόστολος Τζιτζικώστας έγινε περιφερειάρχης και βουλευτής.

# Παραπομπές 

