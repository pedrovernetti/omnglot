
## Αβατάρ: Ο Τελευταίος Μαχητής του Ανέμου - Βιβλίο 3: Φωτιά

Ο τρίτος κύκλος (Βιβλίο 3: Φωτιά) της αμερικανικής σειράς κινουμένων σχεδίων του Nickelodeon, Αβατάρ: Ο Τελευταίος Μαχητής του Ανέμου, ολοκληρώθηκε σε 21 επεισόδια, που προβλήθηκαν από τις 21 Σεπτεμβρίου του 2007 μέχρι τις 19 Ιουλίου του 2008.
Η σειρά δημιουργήθηκε από τους Μάικλ Τάντε ΝτιΜάρτινο και Μπράιαν Κονιέτζκο, και πρωταγωνιστούν ο Ζάχαρι Τίλερ Έισεν, η Μέι Ουίτμαν, ο Τζακ ΝτεΣένα, η Τζέσι Φλάουερ, ο Ντάντε Μπάσκο και η Γκρέι ΝτεΛάιλ.Η ιστορία αρχίζει με τον Άανγκ, τον κύριο πρωταγωνιστή, να συνέρχεται μετά από ένα τρομερό χτύπημα που δέχτηκε από την Αζούλα, την πριγκίπισσα της Φυλής της Φωτιάς, όταν βρισκόταν στη Μπα-Σιν-Κσε (βλ. Βιβλίο 2). Μαζί με τους φίλους του, Σόκκα, Κατάρα και Τοφ ταξιδεύουν στη Φυλή της Φωτιάς για να βρουν ένα δάσκαλο της μαγείας της φωτιάς, ο οποίος θα βοηθήσει τον Άανγκ να μάθει τη μαγεία της φωτιάς και να νικήσει τον Λόρδο της Φωτιάς Οζάι. Ο δάσκαλος του Άανγκ θα γίνει ο πρίγκιπας της Φυλής της Φωτιάς και πρώην εχθρός του Άανγκ, Ζούκο. Ο Άανγκ μαθαίνει την μαγεία της φωτιάς και κατά τον ερχομό του κομήτη του Σόζιν καταφέρνει να νικήσει τον Οζάι και να σταματήσει τον πόλεμο, ο οποίος διαρκεί εδώ και 100 χρόνια.
Ο τρίτος κύκλος της σειράς παρουσιάζεται σε 21 επεισόδια, 1 επεισόδιο περισσότερο από τους προηγούμενους 2 κύκλους. Το τελευταίο κομμάτι του κύκλου, Ο Κομήτης του Σόζιν: Η Τελική Αναμέτρηση, περιλαμβάνει 4 επεισόδια, τα οποία αν συνδεθούν δημιουργούν μια 2ωρη ταινία. Ο τρίτος κύκλος της σειράς έλαβε ανάλογη κριτική όπως και οι 2 προηγούμενοι κύκλοι της σειράς. Ο τρίτος κύκλος, και ειδικά τα τελευταία του επεισόδια, δέχθηκαν καλή κριτική από διάφορους κριτικούς και ιστοσελίδες όπως το DVD Talk και το IGN.
Από τις 30 Οκτωβρίου 2007 μέχρι τις 16 Σεπτεμβρίου 2008, η Nickelodeon κυκλοφόρησε 4 DVD σετ και ένα «Complete Box Set». Το κάθε από τα 4 DVD σετ περιλαμβάνει ένα δίσκο με 5 επεισόδια, με εξαίρεσε το 4ο DVD, το οποίο περιλαμβάνει 6 επεισόδια καθώς και το «Complete Box Set», το οποίο περιλαμβάνει όλα τα 21 επεισόδια του τρίτου κύκλου σε 5 δίσκους. Στις 1 Φεβρουαρίου 2010, η Nickelodeon κυκλοφόρησε τα DVD στο Ηνωμένο Βασίλειο.

# Παραγωγή 

Ο τρίτος κύκλος της σειράς Αβατάρ: Ο Τελευταίος Μαχητής του Ανέμου προβλήθηκε από την Nickelodeon, το οποίο ανήκει στη Viacom. Οι δημιουργοί της σειράς είναι ο Κονιέτζκο και ΝτιΜάρτινο, με κύριο βοηθό τον Άαρον Έχασζ. Πολλά από τα επεισόδια του τρίτου κύκλου σκηνοθετήθηκαν από τους Έθαν Σπάουλντιγκ, Λόρεν ΜακΜούλλαν και Τζιανκάρλο Βόλπ. Τα επεισόδια γράφτηκαν από μια ομάδα συγγραφέων με αρχηγό τον Άαρον Έχασζ, την Ελίζαμπεθ Βέλτς Έχασζ, τον Τιμ Χέντρικ, τον Τζον Ο' Μπράιν σε συνεργασία με τους Κονιέτζκο και ΝτιΜάρτινο. Η μουσική γράφτηκε από τους "The Track Team", μαζί με τους Τζέρεμι Ζούκερμαν και Μπεντζαμίν Βινν.

# Ηθοποιοί 

Όλοι οι πρωταγωνιστές του 2ου κύκλου της σειράς έμειναν οι ίδιοι: Άανγκ (Ζάχαρι Τίλερ Έισεν), Κατάρα (Μάε Ουάιτμαν), Σόκκα (Τζακ ΝτεΣένα) και Τοφ (Τζέσι Φλάουερ). Ο Μάκο Ιβαμάτσου, ο οποίος υποδυόταν τον Άιρο πέθανε κατά τη διάρκεια των γυρισμάτων του 2ου κύκλου, για αυτό και τον αντικατέστησε ο Γκρέγκ Μπάλτουιν. Ο Ζούκο, τον οποίο υποδύεται ο Ντάντε Μπάσκο, παίρνει το μέρος του Άανγκ στο επεισόδια Δυτικός Ναός του Αέρα (12ο επεισόδιο). Αυτό κάνει την Αζούλα, την οποία υποδύεται η Γκρέι ΝτεΛίσλε, την κύρια ανταγωνιστή. Τον Λόρδο της Φωτιάς Οζάι, ο οποίος δε συμμετείχε και τόσο πολύ στα προηγούμενα επεισόδια, υποδύεται ο Μαρκ Χάμιλ.

# Κριτική 

Όπως και οι 2 προηγούμενοι κύκλοι της σειράς Αβατάρ: Ο Τελευταίος Μαχητής του Ανέμου, έτσι και ο τρίτος έλαβε σχετικά καλή κριτική. Στα 36α Annie Awards, ο τρίτος κύκλος έλαβε το βραβείο «Best Animated Television Production for Children». Επίσης, στα 36α Annie Awards, ο Ιοακίμ Ντος Σάντος έλαβε το βραβείο "Best Directing in an Animated Television Production" για τη σκηνοθεσία του στο επεισόδιο Ο Κομήτης του Σόζιν: Μέσα στον Άδη (20ο επεισόδιο). Στα Annecy International Animated Film Festival του 2008, ο Ιοακίμ Ντος Σάντος ήταν υποψήφιος για το επεισόδιο Η ημέρα του Μαύρου Ήλιου, Μέρος 2: Έκλειψη. Επίσης, ο Τζέρεμι Ζούκερμαν ήταν υποψήφιος για το βραβείο «Best Sound Editing in a Television Animation» στο φεστιβάλ Golden Reel Award για τη δουλειά του στο επεισόδιο Ο Κομήτης του Σόζιν: Αβατάρ Άανγκ (21ο επεισόδιο).

# Επεισόδια 

# Σε DVD 

Τα DVD κυκλοφόρησαν από τις 30 Οκτωβρίου 2007 μέχρι τις 16 Σεπτεμβρίου 2008, από την Paramount Pictures. Ο κάθε δίσκος συνοδεύεται από ένα βιβλίο κόμικς. Στο Ήνωμένο Βασίλειο, τα DVD κυκλοφόρησαν στις 1 Φεβρουαρίου 2010.

# Επίδραση 

# Σε βιντεοπαιχνίδια 

Στον τρίτο κύκλο της σειράς Αβατάρ: Ο Τελευταίος Μαχητής του Ανέμου βασίζεται το βιντεοπαιχνίδι Avatar: The Last Airbender – Into the Inferno, το οποίο κυκλοφόρησε στις 13 Οκτωβρίου 2008.

# Σε ταινίες 

Στον τρίτο κύκλο της σειράς Αβατάρ: Ο Τελευταίος Μαχητής του Ανέμου βασίζεται η ταινία The Last Airbender 3, το 3ο μέρος της τριλογίας The Last Airbender, και η οποία θα κυκλοφορήσει το 2014.

# Παραπομπές 

