
## Louis McLane

Louis McLane (28. toukokuuta 1786 Smyrna, Delaware – 7. lokakuuta 1857 Baltimore) oli yhdysvaltalainen vuoden 1812 sodan veteraani, lakimies ja poliitikko.McLane valittiin Delawaren edustajana Yhdysvaltain edustajainhuoneeseen ensimmäisen kerran maaliskuussa 1817 alkaneelle kaudelle ja hän toimi edustajana vuoteen 1827 saakka, jolloin hänet valittiin senaattiin. Oltuaan tukijana Andrew Jacksonin presidentinvaalikampanjassa, hän sai vuonna 1829 nimityksen suurlähettilääksi ("Envoy Extraordinary and Minister Plenipotentiary") Englantiin. Vuosina 1831–1833 hän toimi Jacksonin valtiovarainministerinä ja ulkoministerinä 1833–1834. Tämän jälkeen hän muutti Baltimoreen, jossa hän toimi Baltimore and Ohio Railroad -rautatieyhtiön johtajana. McLane palasi politiikkaan uudelleen vuosiksi 1845–46, kun hänet nimitettiin uudelleen Yhdysvaltain Britannian lähettilääksi.

# Lähteet 

