
## Κώστας Αϊδινίου

Ο Κώστας Αϊδινίου (Φλώρινα, 2 Φεβρουαρίου 1948) είναι Έλληνας πρώην διεθνής ποδοσφαιριστής, ο οποίος αγωνιζόταν ως μέσος.

# Καριέρα 

# Σε συλλογικό επίπεδο 

Έγινε ευρύτερα γνωστός αγωνιζόμενος με τη φανέλα του Ηρακλή Θεσσαλονίκης επί μία δεκαετία (1964-74) ως μέσος. Ακολούθησε το 1974 ο Ολυμπιακός, παραμένοντας μέχρι το 1978, όταν και επέστρεψε στον Ηρακλή για μία περίοδο (1978-79), όπου και κρέμασε τα ποδοσφαιρικά του παπούτσια.

# Στις εθνικές ομάδες 

Αγωνίστηκε 7 συνολικά φορές με την εθνική Ελλάδας, το διάστημα 1968-1974, σημειώνοντας τρία τέρματα. Το ντεμπούτο του πραγματοποιήθηκε στις 21 Νοεμβρίου 1968 στον εντός έδρας νικηφόρο φιλικό αγώνα με την Αίγυπτο (4-1), όταν υπό τις οδηγίες του Νταν Γεωργιάδη αγωνίστηκε σε ολόκληρο το ενενηντάλεπτο, σημειώνοντας παράλληλα και το δεύτερο τέρμα της ελληνικής ομάδας.Επίσης, αγωνίστηκε στην εθνική Ελπίδων, με την οποία το 1969 κατέκτησε το Βαλκανικό Κύπελλο.

# Παραπομπές 

# Πηγές 

Η καριέρα του Κώστα Αϊδινίου στο soccerway
Το προφίλ του Κώστα Αϊδινίου στο transfermarkt
Ο Κώστας Αϊδινίου στο epo.gr
"Αυτή είναι η ιστορία της Εθνικής Ελλάδας και πως φθάσαμε στην Αφρική" (Ανδρέας Μπόμης 2009)
