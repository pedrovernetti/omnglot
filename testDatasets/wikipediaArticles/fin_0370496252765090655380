
## Memphis rap

Memphis rap (tunnetaan myös nimillä Memphis hip hop ja Memphis horrorcore) on rapin alagenre, joka kehittyi Tennesseen osavaltiossa Memphisissa 90-luvun alussa. Se on tunnettu rosoisesta tuotannosta ja toistavuudesta. Memphis rapin tunnusmerkkejä ovat Roland TR-808 -rumpukoneen käyttäminen, aggressiivinen tai laahaava flow eli räppäystekniikka, äänenmadallus kertosäkeissä, synkkä tunnelma ja minimalistiset syntetisaattorimelodiat. Alusta asti itse tehdyt biitit ovat tyypillisiä, mutta myös funk, soul ja kauhuelokuvasampleja esiintyy. 

# Sanoitukset ja alakulttuuri 

Memphis rapille tyypillisiä teemoja ovat esimerkiksi saatananpalvonta, väkivalta, kannabis ja muut huumeet sekä jengielämä. Useimmat Memphis -artistit käyttävät runsaasti slangia sanoituksissaan. Kansitaide on musiikin tavoin DIY -periaatteen mukaan toteutettua ja valtaosan Memphis -julkaisuja löytää ainoastaan kasetteina. Genrelle tyypillistä ovat pitkä albumikesto ja useat skitit ja preludet eli välikappaleet ja johdattelut. 

# Memphis rap Suomessa 

Niin sanottu Suomimemphis on ollut 2010-luvun alusta lähtien melko huomattava ilmiö. Artistit kuten Eevil Stöö ja DJ Kridlokk ovat kehittäneet oman alakulttuurinsa, jossa Memphikselle uskollinen musiikki räpätään suomenkielellä. Kappaleissa jäljitellään amerikkalaisten artistien äänimaailmaa, joskus myös tietoisesti alleviivaten ja liioitellen, ajoittain samplaten alkuperäisiä teoksia. Laajasta kulttisuosiosta ja kysynnästä huolimatta Eevil Stöön ja DJ Kridlokin lisäksi on vain muutama Suomimemphis -artisti, ja he ovat pysytelleet syvällä undergroundissa. Eevil Stöö on sittemmin etääntynyt Memphiksesta lähemmäs trap-musiikkia ja cloud rappia ja DJ Kridlokk lähemmäs ambientia ja kokeellista hip hoppia.

# Tunnettuja Memphis rap-artisteja 

Three 6 Mafia (DJ Paul, Lord Infamous, Juicy J, Playa Fly)Gangsta PatLil WyteAl Kapone

# Suomalaisia Memphis rap-artisteja 

DJ Kridlokk
Sairas T
Toluhaukat (Sike Da Sinista, Tolu-J)
Jonestown (DSMRFN/Kuristaja, KLVNI)
SNTC Family
Eevil Stöö
Tuuttimörkö
Pikku-Pyöveli (Lommo)
POHJALLA (SLS, OD Kokemus, Sairas †, Painajainen, O'Malley, Toluhaukat (Tolu-J & Sike Da Sinista), Jonestown (Dsmrfn & Klvni), Köyhä Jonne)
Liskomies
KARUINDO

# Katso myös 

CrunkTrap
