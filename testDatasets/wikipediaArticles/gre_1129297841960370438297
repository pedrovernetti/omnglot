
## Καναδικές Ένοπλες Δυνάμεις

Οι Καναδικές Ένοπλες Δυνάμεις (αγγλικά: Canadian Armed Forces, CAF, γαλλικά: Forces armées canadiennes, FAC) ή Καναδικές Δυνάμεις (αγγλικά: Canadian Forces, CF, γαλλικά: Forces canadiennes, FC) είναι οι ενοποιημένες ένοπλες δυνάμεις του Καναδά, με βάση το νόμο για την εθνική άμυνα, στον οποίο αναφέρεται ότι: «Οι Καναδικές Δυνάμεις είναι οι ένοπλες δυνάμεις της Αυτού Μεγαλειότητος του Καναδά και αποτελούνται από μία Υπηρεσία που ονομάζεται Καναδικές Ένοπλες Δυνάμεις».Αυτός ο ενιαίος θεσμός αποτελείται από θαλάσσια, χερσαία και εναέρια στοιχεία τα οποία είναι το Καναδικό Πολεμικό Ναυτικό, ο Καναδικός Στρατός Ξηράς και η Καναδική Πολεμική Αεροπορία. Το προσωπικό μπορεί να ανήκει είτε στην Τακτική Δύναμη είτε στην Εφεδρική Δύναμη, η οποία έχει τέσσερις επιμέρους συνιστώσες: τη Βασική Εφεδρεία, τη Συμπληρωματική Εφεδρεία, τη Διοίκηση και Εκπαίδευση Οργανισμών Δοκίμων και τους Καναδούς Ρέιντζερς. Σύμφωνα με τον νόμο για την εθνική άμυνα, οι Καναδικές Ένοπλες Δυνάμεις είναι μια οντότητα ξεχωριστή και διακριτή από το Υπουργείο Εθνικής Άμυνας (ομοσπονδιακή κυβέρνηση αρμόδια για τη διοίκηση και τη διαμόρφωση της αμυντικής πολιτικής), η οποία υπάρχει και ως σύστημα πολιτικής υποστήριξης των δυνάμεων.Ο αρχηγός των Καναδικών Ενόπλων Δυνάμεων είναι ο Μονάρχης του Καναδά, που εκπροσωπείται από τον Γενικό Κυβερνήτη του Καναδά. Οι Καναδικές Ένοπλες Δυνάμεις διευθύνονται από τον Αρχηγό του Επιτελείου Άμυνας, ο οποίος συμβουλεύεται και επικουρείται από το Συμβούλιο Ενόπλων Δυνάμεων.

# Παραπομπές 

# Εξωτερικοί σύνδεσμοι 

Επίσημος ιστότοπος
