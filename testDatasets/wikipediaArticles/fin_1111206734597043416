
## Kristina Mladenovic

Kristina Mladenovic (s. 14. toukokuuta 1993 Saint Pol sur Mer) on ranskalainen tennispelaaja. Parhaimmillaan hän on ollut kaksinpelissä WTA-maailmanlistan sijalla 10 lokakuussa 2017 ja nelinpelissä toisena lokakuussa 2016. Hän on voittanut urallaan 19 WTA-turnausta nelinpelissä ja yhden kaksinpelissä.Mladenovic on voittanut sekanelinpelin mestaruuden Daniel Nestorin kanssa Wimbledonissa 2013 ja Australian avoimissa 2014 sekä naisten nelinpelimestaruuden Caroline Garcian kanssa Ranskan avoimissa 2016 ja Tímea Babosin kanssa Australian avoimissa 2018.
Vuonna 2009 Mladenovic voitti Ranskan avointen tyttöjen kaksinpelin. Hän oli junioreiden maailmanlistalla ykkössijalla vuonna 2009. 5. helmikuuta 2017 Mladenovic otti uransa ensimmäisen WTA-turnausvoiton kaksinpelissä voitettuaan Pietarin turnauksen loppuottelussa Julija Putintsevan.

# Lähteet 

# Aiheesta muualla 

 Kuvia tai muita tiedostoja aiheesta Kristina Mladenovic Wikimedia CommonsissaKristina Mladenovic WTA:n sivuilla (englanniksi)
Kristina Mladenovic ITF:n sivuilla (englanniksi)
