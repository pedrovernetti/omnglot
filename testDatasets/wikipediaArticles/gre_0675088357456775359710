
## Σταύρος Ηλιόπουλος

Για το Δήμαρχο Κορίνθου με το ίδιο ονοματεπώνυμο, δείτε Σταύρος Ηλιόπουλος (Δήμαρχος)Ο Σταύρος Ηλιόπουλος του Ανδρέα (1904 - 24 Σεπτεμβρίου 1982) ήταν Έλληνας δικηγόρος και πολιτικός της Αριστεράς. Ήταν βουλευτής Β΄ Αθηνών έπειτα από τις βουλευτικές εκλογές των ετών 1958, του 1961, 1963 και του 1964.

# Βιογραφία 

Ανέπτυξε αντιστασιακή δράση εναντίον των Γερμανών, πολεμώντας με το ΕΑΜ. Υπήρξε μέλος του Σοσιαλιστικού Κόμματος της Ελλάδας και αργότερα ιδρυτικό μέλος της ΕΔΑ. 
Εξελέγη βουλευτής με την ΕΔΑ για πρώτη φορά το 1958 και επανεξελέγη το 1961 με το ΠΑΜΕ και το 1963 και 1964 με την ΕΔΑ. Για τα πολιτικά του φρονήματα υπέστη διώξεις από τη χούντα και εκτοπίστηκε στη Γυάρο.
Τα τελευταία χρόνια της ζωής του ήταν πρόεδρος του Ελληνοσοβιετικού Συνδέσμου.
Το 1982 τραυματίστηκε σοβαρά σε τροχαίο και πέθανε έπειτα από πολύμηνη μάχη των γιατρών να τον κρατήσουν στη ζωή. Κηδεύτηκε στο Πρώτο Νεκροταφείο.

# Παραπομπές 

