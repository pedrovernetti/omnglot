
## Αδαμάντιος Αδαμαντίου

Ο Αδαμάντιος Αδαμαντίου (1875 – 13 Νοεμβρίου 1937) ήταν Έλληνας καθηγητής πανεπιστημίου.

# Βιογραφία 

Γεννήθηκε στην Αθήνα. Σπούδασε στο Πανεπιστήμιο Αθηνών και στην «École normale supérieure» στο Παρίσι. Διετέλεσε καθηγητής της Ιστορίας της Βυζαντινής και αρχαιολογίας στο Πανεπιστήμιο της Αθήνας και Σύμβουλος της Αρχαιολογικής Εταιρείας. Ήταν πρώτος έφορος των αρχαιοτήτων του χριστιανισμού και του μεσαιωνικού Ελληνισμού και διευθυντής του Βυζαντινού Μουσείου. Εργάστηκε στα Μετέωρα, Μυστρά, Δαφνί και Σπάρτη.
Απεβίωσε έπειτα από μακρά και επώδυνη ασθένεια το 1937.

# Συγγράμματα 

Ανάμεσα στα συγγράμματά του είναι και μια σπουδή περί των «Χρονικών του Μωρέα» καθώς και μια πραγματεία περί της «Αγνείας πείρας της Θεοτόκου».

# Πηγές 

Εν Αθήναις Αρχαιολογική Εταιρεία, επιμ. (1937). Λεύκωμα της εκατονταετηρίδος της Εν Αθήναις Αρχαιολογικής Εταιρείας 1837 - 1937. Εν Αθήναις: Αρχαιολογική Εταιρεία. Ανακτήθηκε στις 26 Ιουλίου 2010. 

# Παραπομπές 

