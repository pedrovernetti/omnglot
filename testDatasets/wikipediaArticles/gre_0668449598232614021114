
## Σχέσεις Βόρειας Μακεδονίας και Τουρκίας

Οι σχέσεις Βόρειας Μακεδονίας και Τουρκίας αναφέρονται στις διμερείς σχέσεις μεταξύ της Βόρειας Μακεδονίας και της Τουρκικής Δημοκρατίας. Η Βόρεια Μακεδονία διαθέτει πρεσβεία στην Άγκυρα και γενικό προξενείο στην Κωνσταντινούπολη, ενώ η Τουρκία έχει πρεσβεία στα Σκόπια και γενικό προξενείο στο Μοναστήρι (Μπίτολα). Η Τουρκία και η Βόρεια Μακεδονία έχουν επίσης καλές οικονομικές σχέσεις. Υπάρχουν αρκετές τουρκικές εταιρείες που δραστηριοποιούνται στην Βόρεια Μακεδονία, κυρίως οι TAV Airports Holding και Şişecam. Και οι δύο χώρες φιλοδοξούν να ενταχθούν στην Ευρωπαϊκή Ένωση. Η αναγνώριση της Βόρειας Μακεδονίας από την Τουρκία εξαρτάται από την υποστήριξη από πλευράς Βόρειας Μακεδονίας της ελεύθερης κυκλοφορίας και των δικαιωμάτων της αλβανικής κοινότητας στη χώρα.

# Ιστορία 

Λόγω ιστορικών και πολιτιστικών αμοιβαίων σχέσεων και ανθρώπινων δεσμών, η Βόρεια Μακεδονία και η Τουρκία έχουν πολύ στενές και φιλικές σχέσεις. Λίγο μετά την κήρυξη της ανεξαρτησίας της Βόρειας Μακεδονίας από την πρώην Γιουγκοσλαβία το 1991, η Τουρκία αναγνώρισε την κυριαρχία της Βόρειας Μακεδονίας ως μία από τις πρώτες χώρες. Σε δημοσκοπήσεις που διεξήχθησαν το 2010, η Τουρκία θεωρείται φιλική χώρα με θετική εικόνα σε μια μεγάλη πλειοψηφία (80%) ανθρώπων στη Βόρεια Μακεδονία, λόγω της τουρκικής υποστήριξης της Βόρειας Μακεδονίας για το ζήτημα της ονομασίας με την Ελλάδα. Το Φεβρουάριο του 2018, ο Τούρκος πρόεδρος Ρετζέπ Ταγίπ Ερντογάν εξέφρασε την υποστήριξή του για τη θέση της Βόρειας Μακεδονίας κατά τη διάρκεια των διαπραγματεύσεων σχετικά με το Μακεδονικό ονοματολογικό ζήτημα, αναφέροντας ότι η θέση της Ελλάδας είναι λανθασμένη.

# Πολίτες της Βόρειας Μακεδονίας τουρκικής καταγωγής 

Υπάρχουν 77.959 πολίτες που δηλώνονται ως Τούρκοι στη Βόρεια Μακεδονία, που αποτελούν το 3,85% του πληθυσμού της χώρας. Οι Τούρκοι της Βόρειας Μακεδονίας χρησιμεύουν ως γέφυρα μεταξύ των δύο κρατών και αποτέλεσαν μέρος ενός προγράμματος συνεργασίας στον τομέα του πολιτισμού για την περίοδο 2009 έως 2011. Σύμφωνα με το πρόγραμμα, οι δύο πλευρές θα ενέτειναν τη συνεργασία σε διάφορα θέματα τεχνών και πολιτισμού. Επιπλέον, οι χώρες θα προωθούσαν τον πολιτισμό τους και θα άνοιγαν τα Κέντρα Πολιτιστικής Πληροφόρησης - Μακεδονία στην Κωνσταντινούπολη και Τουρκία στα Σκόπια. Με την ευκαιρία αυτή, ο υπουργός της Βόρειας Μακεδονίας ανακοίνωσε επίσης ότι η κυβέρνηση της Βόρειας Μακεδονίας αποφάσισε να ανακαινίσει το σπίτι των γονέων του Μουσταφά Κεμάλ Ατατούρκ, που βρίσκεται στο χωριό Κότζατζικ κοντά στο Ντέπαρ. Οι τουρκικές αρχές επέτρεψαν στους αρχαιολόγους της Βόρειας Μακεδονίας να φτιάξουν ένα αντίγραφο της Σαρκοφάγου του Αλεξάνδρου που θα εκτίθονταν αργότερα σε μουσείο της πΓΔΜ.

# Παραπομπές 

# Εξωτερικοί σύνδεσμοι 

Πρεσβεία της Βόρειας Μακεδονίας στην Άγκυρα
Πρεσβεία της Τουρκίας στα Σκόπια
