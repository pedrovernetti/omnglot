
## Pauli Marttina

Paul (Pauli) Marttina (14. joulukuuta 1898 Viipuri – 25. tammikuuta 1963 ) oli suomalainen sotilas. Hänen lempinimiään olivat muun muassa Paukka ja Kalmiston Janne.

# Nuoruus 

Marttina syntyi viipurilaiseen kauppiasperheeseen, jonka suku oli kotoisin Aunuksen Säämäjärveltä. Hän kävi seitsemän luokkaa Viipurin yhteiskoulua. Marttina osallistui Suomen sisällissotaan vapauduttuaan sotavankeudesta Viipurissa ja myöhemmin sisällissodan jälkeen Aunuksen retkikuntaan. Kyseisen retken aikoihin hänet ylennettiin vääpeliksi.

# Sotilasura 

Aunuksesta palattuaan hän osallistui itsenäisen Suomen ensimmäiselle reserviupseerikurssille vuonna 1920. Samalla hän sai Suomen kansalaisuuden. Kursseilta palattuaan hän astui vakinaiseen palvelukseen Karjalan kaartin rykmenttiin. Rykmentissä hän palveli aina vuoteen 1928 saakka, jolloin luutnantiksi ylennyt Marttina siirrettiin kouluttajaksi Reserviupseerikouluun. Kouluttajana hän toimi noin vuoden, jonka jälkeen hän palveli Pohjan rykmentissä aina vuoteen 1936 saakka. Tällöin hänet siirrettiin tiedustelusta vastaavaan Puolustusvoimain Tilastotoimiston alatoimistoon.

# Toinen maailmansota 

Talvisodan syttyessä Puolustusvoimain Tilastotoimistosta tuli Tiedusteluosasto, jonka alaisuuteen perustettiin kaukopartio-osasto, johon myös Marttina siirrettiin. Hän toimi Osasto Marttinan eli Kainuun kaukopartio-osaston johtajana, joissa toimissa hänet ylennettiin vuonna 1940 kapteeniksi ja 1942 majuriksi. Syksyllä 1944 järjesti siellä inkeriläisille, itäkarjalasille ja sotavangeille vääriä papereita ja työpaikkoja sekä auttoi näitä Ruotsiin.
Lapin sodan aikana Martina toimi SD:n perustaman vastarintaliikkeen yhdyshenkilönä Ruotsissa . Punainen Valpo etsintäkuulutti Martinan kesällä 1945. Hän erosi armeijan palveluksesta ja pakeni Ruotsin kautta Venezuelaan. Hänen esimiehensä eversti Yrjö Pöyhösen kirjoittaman työtodistuksen mukaan hänen palveluksensa Yleisesikunnan ja pääesikunnan tilastotoimistossa sekä sodan aikana Päämajan tiedusteluosastossa alkoi 15. huhtikuuta 1936 ja päättyi 31. joulukuuta 1945.

# Sotien jälkeen 

Suomeen Marttina palasi vuonna 1950 ja toimi sen jälkeen Helsingin Sanomien ja Ilta-Sanomien ulkomaanosaston toimittajana. 

# Julkaisut 

Miesten syöjiltä sijoilta : muisteluksia Vienan ja Aunuksen vainovuosilta, WSOY Porvoo 1935
Kaukopartio-opas KAPO 1944
Vahingossa Venezuelaan : Kevyt kertomus raskaasta retkestä, WSOY Porvoo 1952

# Katso myös 

Suomen yleisesikunnan johtama tiedustelu 1918-1945
Suomen kaukopartiotoiminta

# Lähteet 

Mirko Harjula: ”Liite 6: Venäjän Karjalassa 1917-1922 vaikuttaneiden henkilöiden henkilötietoja”, Venäjän Karjala ja Muurmanni 1914-1922, s. 309. Helsinki: Suomen Kirjallisuuden Seura, 2007. ISBN 978-951-746-916-6. 
Eero Marttinen & Jorma Tikkanen (toim.): Ampukaa arvojärjestyksessä: Osasto Marttinan jälkeenjääneet paperit. Helsinki: WSOY, 2004. ISBN 951-0-29616-3. 
Janhila, Jaana (toim.): Sissisotaa kaukopartiossa: Osasto Marttinan partiokertomukset 1941-1942. Helsinki, Jyväskylä: Minerva kustannus, 2009. ISBN 978-952-492-305-7. 
Tikkanen, Pentti H.: Päämajan sissit. Hämeenlinna: Karisto, 1996. ISBN 951-23-3577-8. 

# Viitteet 

