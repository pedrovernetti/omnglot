
## Audi S5

To Audi S5 είναι ένα σπορ αυτοκίνητο της γερμανικής αυτοκινητοβιομηχανίας Audi, που κατασκευάζεται από τις αρχές του 2007. Βασίζεται στο Audi A5 και ουσιαστικά είναι η υψηλών επιδόσεων έκδοσή του. Αρχικά, το S5 προσφερόταν σε δίπορτο κουπέ αμάξωμα, εξοπλισμένο με έναν 8-κύλινδρο κινητήρα 4.2 λίτρων V8 και μόνιμη τετρακίνηση. Από το 2009, το S5 είναι διαθέσιμο και σε δίπορτο καμπριολέ και τετράπορτο liftback, αλλά με 6-κύλινδρο υπερτροφοδοτούμενο κινητήρα 3.0 λίτρων V6. Το S5, όπως και όλα τα μοντέλα S, είναι εφοδιασμένο με τετρακίνηση quattro. Από τον Ιούλιο του 2016 το S5 βρίσκεται στη δεύτερη γενιά του.

# Πρώτη γενιά 

# S5 Coupe 

To S5 Coupe διαθέτει έναν V8 ατμοσφαιρικό κινητήρα 4.2 λίτρων με τεχνολογία άμεσου ψεκασμού καυσίμου (FSI) και 32 βαλβίδες. Αποδίδει ισχύ 354 ίππων και ροπή 440 N·m. Ο ίδιος κινητήρας τοποθείται και σε άλλα μοντέλα της εταιρείας, όπως το A6, A8 και Q7, με ελαφρώς μειωμένη απόδοση. Η μετάδοση της κίνησης γίνεται μέσω ενός μηχανικού κιβωτίου 6 σχέσεων ή, προαιρετικά, μέσω ενός αυτόματου κιβωτίου, επίσης 6 σχέσεων. Όπως και σε όλα τα μοντέλα της σειράς S, η κίνηση μεταδίδεται και στους 4 τροχούς. Η τελική ταχύτητα περιορίζεται ηλεκτρονικά στα 250 km/h.

# S5 Cabriolet 

Η cabrio έκδοση του S5 παρουσιάστηκε τον Ιανουάριο του 2009 στο Διεθνές Σαλόνι Αυτοκινήτου του Ντιτρόιτ. Παρότι βασίζεται στην coupe έκδοση, μηχανικά διαφέρει από αυτό. Διαθέτει έναν V6 κινητήρα με δύο μηχανικούς υπερσυμπιεστές τύπου Roots, επίσης με τεχνολογία άμεσου ψεκασμού καυσίμου (ΤFSI) και 24 βαλβίδες. Αποδίδει 333 ίππους και 440 N·m ροπής. Ο κινητήρας αυτός τοποθετείται και στο Audi S4. Η τελική ταχύτητα, όπως και στο coupe, περιορίζεται ηλεκτρονικά στα 250 km/h. Η κίνηση μεταδίδεται σε όλους τους τροχούς μέσω ενός νέου ημιαυτόματου κιβωτίου διπλού συμπλέκτη 7 σχέσεων, με την ονομασία S-Tronic.

# S5 Sportback 

Το Σεπτέμβριο του 2009 παρουσιάστηκε στη Φρανκφούρτη, μαζί με αυτήν του Α5, η 5-πορτη έκδοση του S5, με την ονομασία Sportback. Τα τεχνικά του χαρακτηριστικά είναι όμοια με αυτά του Cabriolet. Μόνες διαφορές είναι το μειωμένο βάρος του Sportback (1.755 κιλά) και η καλύτερη επιτάχυνση από στάση στα 100 χιλιόμετρα / ώρα (5,4 δευτερόλεπτα).

# Τεχνικά χαρακτηριστικά 

1 Ηλεκτρονικά περιορισμένη.2 Διαθέσιμο και με αυτόματο κιβώτιο 6 σχέσεων.

# Δεύτερη γενιά 

# Δείτε επίσης 

Audi A5
Audi RS5
