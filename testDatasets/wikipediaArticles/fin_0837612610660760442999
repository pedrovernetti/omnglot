
## Tarhakalliokielo

Tarhakalliokielo (Polygonatum × hybridum) on kalliokielojen sukuun kuuluva risteymälaji, jota viljellään koristekasvina. Sen kantalajit ovat lehtokielo (Polygonatum multiflorum) ja kalliokielo (Polygonatum odoratum). 
Tarhakalliokielo kasvaa kantalajejaan kookkaammaksi, 50–100 senttimetriä korkeaksi ja muodostaa joskus laajoja kasvustoja. Sen varsi on tyveltä liereä ja yläosasta särmikäs. Kukat ovat lehtihangoissa 1–5 kukan ryhminä, verrattuna kantalajeihin kalliokielon kukkaryhmässä on 1–2 ja lehtokielon 2–5 kukkaa. Heteen varsiosa eli palho on lyhytkarvainen. Laji on yleensä marto. 
Suomessa tarhakalliokielo on melko harvinainen, siitä on havaintoja eri puolilta maan länsi- ja lounaisosassa.

# Lähteet 

Hämet-Ahti, L., Suominen, J., Ulvinen, T. & Uotila, P. (toim.): Retkeilykasvio. Helsinki: Luonnontieteellinen keskusmuseo, Kasvimuseo, 1998. ISBN 951-45-8167-9. 
Mossberg, B. & Stenberg, L.: Suuri Pohjolan kasvio, 2. painos, s. 686. Suomentanut Vuokko, S. & Väre, H. Helsinki: Tammi, 2005. ISBN 951-31-2924-1. 

# Viitteet 

