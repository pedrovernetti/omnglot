
## Ελεονώρα του Λάνκαστερ

Η Ελεονώρα του Λάνκαστερ, κόμισσα του Αρουντέλ ή Ελεονώρα Πλανταγενέτη (11 Σεπτεμβρίου 1318 - 11 Ιανουαρίου 1372) ήταν πέμπτη κόρη και έκτο παιδί του Ερρίκου, 3ου κόμη του Λάνκαστερ και της συζύγου του Ματθίλδης Τσάουορθ.

# Οικογένεια 

Η Ελεονώρα παντρεύτηκε σε πρώτο γάμο (6 Νοεμβρίου 1330) τον Τζων ντε Μπόμοντ, 2ο βαρόνο του Μπόμοντ (πέθανε το 1342), γιο του Ερρίκου Μπόμοντ, 4ου κόμη του Μπάκαν και 1ου βαρόνου του Μπόμοντ (1288 - 1340) και της συζύγου του Αλίκης Κόμυν (1289 - 1349). Πέθανε σε έναν αθλητικό αγώνα (14 Απριλίου 1342), απέκτησαν έναν γιο που γεννήθηκε στην Γάνδη και διετέλεσε κύριος συνοδείας στην βασίλισσα Φιλίππη του Αινώ :

Ερρίκος Μπόμοντ, 3ος βαρόνος του Μπόμοντ (4 Απριλίου 1330 - 25 Ιουλίου 1369), πρώτος σύζυγος της Λαίδης Μαργαρίτας ντε Βερ (πέθανε στις 15 Ιουνίου 1398), κόρης του Τζων ντε Βερ, 7ου κόμη της Οξφόρδης και της Ματθίλδης του Μπάλντσμιρ. Ο γιος τους ήταν ο Τζων Μπόμοντ, 4ος βαρόνος του Μπόμοντ (1361 - 1396)Παντρεύτηκε σε δεύτερο γάμο στην εκκλησία του Ντίτον, στο Μπάκιγχαμσαϊρ (5 Φεβρουαρίου 1344) τον Ριχάρδο ΦίτςΑλαν, 10ο κόμη του Αρουντέλ. Ο Ριχάρδος ΦίτςΑλαν είχε παντρευτεί σε πρώτο γάμο την Ισαβέλλα Ντεσπένσερ κόρη του Ούγου Ντεσπένσερ του Νεώτερου αλλά ακυρώθηκε μετά την προδοσία και την εκτέλεση του πατέρα της. O Πάπας Κλήμης ΣΤ΄ έδωσε την απαραίτητη παπική απαλλαγή επειδή η δεύτερη σύζυγος του ήταν πρώτη ξαδέλφη με την πρώτη, και μαζί του απέκτησε:

Ριχάρδος (1346 - 1397), διάδοχος στην κομητεία του Αρουντέλ
Τζων ΦίτςΑλαν (1349 - 1379)
Τόμας Αρουντέλ, αρχιεπίσκοπος του Καντέρμπερι (1353 - 19 Φεβρουαρίου 1413)
Λαίδη Ιωάννα ΦίτςΑλαν (1347 - 7 Απριλίου 1419), παντρεύτηκε τον Χάμφρεϊ του Μπόχυν, 7ο κόμη του Χέρεφορντ
Λαίδη Αλίκη ΦίτςΑλαν (1350 - 17 Μαρτίου 14116), παντρεύτηκε τον Τόμας Χόλλαντ, 2ο κόμη του Κεντ
Λαίδη Μαρία ΦίτςΑλαν (πέθανε στις 29 Αυγούστου 1396), παντρεύτηκε τον Τζων Λε Στράντζ, 4ο λόρδο των Στράντζ του Μπλάκμιρ
Λαίδη Ελεονώρα ΦίτςΑλαν (1356 - 1366)Η Ελεονώρα πέθανε στο Αρουντέλ και τάφηκε στην μονή του Λιους στο Σάσσεξ, ο δεύτερος σύζυγος της πέθανε πέντε χρόνια μετά από την ίδια (1377) και τάφηκε δίπλα της. Ο Ριχάρδος ΦίτςΑλαν όπως ζήτησε στην διαθήκη του "θέλω να ταφώ δίπλα από την Ελεονώρα και ο τάφος μου να μην είναι ψηλότερος από τον δικό της, στην κηδεία μου δεν θέλω οπλισμένους άντρες, άλογα και παρελάσεις παρά μονάχα πέντε κεριά όπως είχε επιτρέψει η ίδια".

# Παραπομπές 

# Πηγές 

Fowler, Kenneth, The King's Lieutenant, 1969
Nicolas, Nicholas Harris, Testamenta Vetusta, 1826.
Weis, Frederick Lewis, Ancestral Roots of Certain American Colonists Who Came to America Before 1700, Lines: 17-30, 21-30, 28-33, 97-33, 114-31
