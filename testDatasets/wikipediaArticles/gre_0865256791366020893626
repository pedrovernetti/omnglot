
## Crazy Train

Το "Crazy Train" είναι ένα τραγούδι του Άγγλου heavy metal τραγουδιστή Ozzy Osbourne, το οποίο συμπεριλήφθηκε στον πρώτο του σόλο δίσκο, Blizzard of Ozz, το 1980. Την ίδια χρονιά είχε κυκλοφορήσει και ως single, το πρώτο του ως σόλο τραγουδιστή και κατ'επέκταση το πρώτο του δίσκου. Το single έφτασε έως και το νούμερο 49 των βρετανικών charts, ενώ στα αμερικανικά Mainstream Rock (Billboard), έφτασε έως και το νούμερο 9. Αργότερα, όταν έγινε διαθέσιμο διαδικτυακά, πούλησε πάνω από 1.7 εκατομμύρια αντίτυπα, έως και το 2010. Το 1987, κυκλοφόρησε ξανά ως single, από ζωντανή εκτέλεση για την προώθηση του άλμπουμ Tribute, προς τιμήν του Ράντι Ρόουντς.Το θέμα του τραγουδιού είναι η περιρρέουσα ατμόσφαιρα που επικρατούσε την περίοδο του Ψυχρού Πολέμου, ωστόσο πρέπει να είναι μεταφορικοί και περισσότερο να αναφέρεται στα δύο δύσκολα χρόνια που πέρασε ο Ozzy, αφότου έφυγε από τους Black Sabbath. Το κομμάτι έχει επαινηθεί για το riff, το οποίο είναι γραμμένο σε ελάσσονα κλίμακα, το οποίο πιστώνεται στον Ράντι Ρόουντς (όπως και το σόλο). Γενικότερα, τα μέρη της κιθάρας έχουν επαινηθεί, όπως για παράδειγμα το περιοδικό Guitar World, συμπεριέλαβε το σόλο του τραγουδιού στον κατάλογό του με τα Σπουδαιότερα Σόλο όλων των εποχών, κατατάσσοντας στην 9η θέση. Το εν λόγω κομμάτι πρόκειται για ένα από τα γνωστότερα τραγούδια στη σόλο καριέρα του Ozzy.Ο τηλεοπτικός σταθμός VH1, τοποθέτησε το τραγούδι 9ο στη λίστα του με τα 40 Σπουδαιότερα Metal Τραγούδια όλων των εποχών. Ο ίδιος σταθμός, το συμπεριέλαβε αυτή τη φορά στη λίστα του με τα 40 Σπουδαιότερα Hard Rock Τραγούδια όλων των εποχών, κατατάσσοντας το στην 23η θέση. Σε ψηφοφορία του ελληνικού Metal Hammer, το κομμάτι συμπεριλήφθηκε στα 200 Σπουδαιότερα Τραγούδια όλων των εποχών, καταλαμβάνοντας την 18η θέση. Μερικές από τις πιο γνωστές διασκευές του τραγουδιού έγιναν από τους The Flys. Το κομμάτι έχει χρησιμοποιηθεί και σε άλλα Μέσα. Για παράδειγμα, εμφανίστηκε στο soundtrack της ταινίας Ghost Rider (2007), ενώ, μεταξύ άλλων, είναι διαθέσιμο και σε παιχνίδια της σειράς βιντεοπαιχνιδιών Guitar Hero.

# Παραπομπές 

# Εξωτερικοί σύνδεσμοι 

Crazy Train στο YouTube
Crazy Train στο MetroLyrics.com
