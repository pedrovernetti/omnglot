
## Κάρολος Ροδόλφος της Βυρτεμβέργης-Νόιενστατ

Ο Κάρολος-Ροδόλφος, γερμ. Karl-Rudolf (29 ΜΑΐου 1667 - 17 Νοεμβρίου 1742) από τον Οίκο της Βυρτεμβέργης ήταν δούκας της Βυρτεμβέργης-Νόιενστατ (1716-1742). Έγινε διοικητής στο στρατό της Δανίας και στρατάρχης της Αυστρίας.

# Βιογραφία 

Ήταν ο τρίτος γιος του Φρειδερίκου δούκα της Βυρτεμβέργης-Νόιενστατ και της Κλάρας-Αυγούστας των Γουέλφων, κόρης του Αυγούστου Β΄ δούκα του Μπράουνσβαϊκ-Βόλφενμπυτελ.
Σπούδασε στο Τύμπινγκεν και στο Στρασβούργο. Έκανε τη Μεγάλη Περιήγηση στην Ευρώπη και πέρασε από τη Γενεύη, τη νότια Γαλλία, την Αυλή του Λουδοβίκου ΙΔ΄, το Λονδίνο και τη βόρεια Γερμανία. To 1687 με το Σύνταγμά του υποστήριξε τη Βενετία στον πόλεμό της με τους Οθωμανούς στην Ελλάδα. Ο ίδιος οδήγησε προσωπικά ομάδα 150 ατόμων και μαχόταν για δύο έτη στον Μωρέα και στο Νεγκροπόντε (Χαλκίδα). Στην πολιορκία του Νεγκροπόντε μία σφαίρα τον τραυμάτισε στο στήθος· σώθηκε, αλλά η σφαίρα έμεινε στους πνεύμονές του για την υπόλοιπη ζωή του.
Το 1742 απεβίωσε στο Νόιενστατ σε ηλικία 75 ετών, άγαμος. Ήταν ο τελευταίος του κλάδου του και το Νόιενστατ αποδόθηκε στον εγγονό του εξαδέλφου του Κάρολο-Ευγένιο δούκα της Βυρτεμβέργης.

# Πηγές 

Klaus Graf: 3.1.1 Heinrich, in: Sönke Lorenz, Dieter Mertens, Volker Press (eds.): Das Haus Württemberg. Ein biographisches Lexikon, Kohlhammer, Stuttgart 1997, ISBN 3-17-013605-4, pp. 123–124

# Παραπομπές 

