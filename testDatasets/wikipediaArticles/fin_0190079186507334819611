
## Jaume Costa

Jaume Vicent Costa Jordá (s. 18. maaliskuuta 1988 Valencia, Espanja) on espanjalainen jalkapalloilija. Hän edustaa Espanjan Primera Divisiónissa pelaavaa Villarrealia ja on pelipaikaltaan vasen laitapuolustaja.

# Seurajoukkueura 

Costa on Valencian nuorisoakatemian kasvatti. Hän pelasi ensimmäistä kertaa seuran reservijoukkueessa vuonna 2007, mutta ei koskaan onnistunut nousemaan edustusjoukkueeseen. Kaudeksi 2009–2010 Costa lainattiin Cádiziin, jossa hän pelasi ensimmäiset ottelunsa ammattilaisena.Kesällä 2010 Costa siirtyi naapuriseura Villarrealiin, josta hänet lähetettiin seuran reservijoukkueeseen. Hän pelasi ensimmäisen ottelunsa Primera Divisiónissa 4. maaliskuuta 2012 Real Zaragozaa vastaan. Elokuussa 2013 hän teki seuran kanssa vuoteen 2017 asti ulottuvan jatkosopimuksen.Hän teki ensimmäisen maalinsa joukkueessa 10. toukokuuta 2014 kotiottelussa Rayo Vallecanoa vastaan.

# Lähteet 

# Aiheesta muualla 

Jaume Costan tilastot BDFutbol-sivustolla (englanniksi)
