
## Μεσαριά Θήρας

Η Μεσαριά είναι χωριό της Σαντορίνης, το οποίο βρίσκεται σε απόσταση 3,5 χιλιομέτρων από τα Φηρά. Με βάση την απογραφή του 2001 έχει 1.075 κατοίκους. Σύμφωνα με την απογραφή του 2011 είχε 1480 κατοίκους. Ανήκει διοικητικά στο τοπικό διαμέρισμα Μεσαριάς του δήμου Θήρας. 

# Ιστορία 

Η ύπαρξη της Μεσαριάς καταγράφεται ήδη από τα μέσα του 17ου αιώνα. Κατά τον 19ο αιώνα αποτέλεσε το βιομηχανικό κέντρο της Σαντορίνης.Το 1929 ιδρύθηκε στην Μεσαριά το ιδιωτικό οφθαλμιατρείο "Αγία Βαρβάρα", γνωστό και ως "Δανέζειο Οφθαλμιατρείο". Είχε τεράστια συμβολή στην αντιμετώπιση του τραχώματος στο νησί, μία αρρώστια από την οποία έπασχε ένα πολύ μεγάλο ποσοστό των κατοίκων του νησιού και η οποία οδηγεί στην τύφλωση. Το οφθαλμιατρείο έκλεισε το 1954 με απόφαση του τότε υπουργείου Κοινωνικής Πρόνοιας, η οποία προέβλεπε και την ίδρυση δημόσιου αντιτραχωματικού οργανισμού.

# Αξιοθέατα 

# Αρχοντικό Γεωργίου Εμμανουήλ Αργυρού 

Ο Γεώργιος Εμμανουήλ Αργυρός ήταν κτηματίας και έμπορος κρασιών. Το αρχοντικό χτίστηκε το 1888 πάνω σε προϋπάρχουσα ισόγεια παραδοσιακή κατοικία του 1860. Υπέστη σοβαρές ζημιές στον σεισμό του 1956, αλλά έχει αποκατασταθεί πλήρως και σήμερα έχει κηρυχθεί ως έργο τέχνης με ζώνη προστασίας 50 μέτρων περιμετρικά της ιδιοκτησίας. Το ισόγειο λειτουργεί ως ξενώνας Α΄ κατηγορίας ενώ ο όροφος ως μουσείο. Στο Αρχοντικό Αργυρού γίνονται ομαδικές ή ατομικές ξεναγήσεις στους επισκέπτες.

# Αρχοντικό Σαλίβερου 

Όπως μαρτυρεί εγχάρακτη επιγραφή στην είσοδο του αρχοντικού, χτίστηκε το 1893. Σήμερα είναι ακατοίκητο και μη επισκέψιμο.

 

# Παραπομπές 

