
## Ακρίδα (σκάκι)

Η ακρίδα (grasshopper) είναι ανορθόδοξος πεσσός στο σκάκι, που εισήχθη από τον Thomas Rayner Dawson το 1913 σε σκακιστικά προβλήματα, τα οποία δημοσιεύθηκαν στην εφημερίδα Cheltenham Examiner. Σήμερα είναι ένα από τα πιο δημοφιλή ανορθόδοξα κομμάτια που χρησιμοποιούνται στα σκακιστικά προβλήματα. Στη διεθνή σημειογραφία το κομμάτι συμβολίζεται με το G.
Η ακρίδα εμφανίζεται συνήθως στα διαγράμματα ως ανεστραμμένη βασίλισσα, όπως και στο λήμμα αυτό.

# Κίνηση 

Η ακρίδα κινείται ορθογωνίως και διαγωνίως, όπως μια συνηθισμένη βασίλισσα, αλλά μόνο με άλματα πάνω από άλλο κομμάτι σε οποιαδήποτε απόσταση από το αμέσως πιο κοντινό τετράγωνό της. Αν δεν υπάρχει κομμάτι να κάνει άλμα από πάνω του, τότε δεν μπορεί να μετακινηθεί. Αν κάποιο τετράγωνο, πέρα από το κομμάτι που πηδάει η ακρίδα, καταλαμβάνεται από κομμάτι του αντιπάλου, τότε η ακρίδα μπορεί να το συλλάβει. Η ακρίδα μπορεί να πηδήσει πάνω από όλα τα κομμάτια (λευκά ή μαύρα), αλλά το κομμάτι που πηδά από πάνω του δεν επηρεάζεται.
Ένα παράδειγμα κίνησης της ακρίδας φαίνεται στο πρώτο διάγραμμα πάνω δεξιά. Η λευκή ακρίδα στο δ4 μπορεί να κινηθεί προς τα τετράγωνα που σημειώνονται με χι (β2, δ1, δ7 και θ8), μπορεί επίσης να συλλάβει το μαύρο πιόνι στο α7. Δεν μπορεί όμως να μετακινηθεί στο η4, επειδή υπάρχουν δύο κομμάτια ενδιαμέσως και δεν μπορεί να πηδήξει από πάνω τους.

# Σκακιστικό πρόβλημα 

Στο διάγραμμα δεξιά, παίζουν τα λευκά και κάνουν ματ σε οκτώ κινήσεις.
Λύση: 

1. θ3! θ4
2. θ5 h6
3. θ7 θ8
4. ε7 δ7
5. γ7 β7
6. α7+ α6
7. α5+ α4
8. α3#

# Δείτε επίσης 

Σιάνγκτσι, που διαθέτει το κανόνι (cannon) με παρόμοιες ικανότητες (όπως και στο janggi).
Σκάκι ακρίδας, που είναι μια παραλλαγή που χρησιμοποιεί το κομμάτι ακρίδα.

# Παραπομπές 

