
## Άνουντ της Ουψάλας

Ο Άνουντ της Ουψάλας ημιμυθικός βασιλιάς της Σουηδίας από τον Οίκο του Μούνσο ήταν ένας από τους δυο γιους του Έρικ Μπιόρνσον, σύμφωνα με τον Ρίμπερτ και τα Σάγκας του Ερβαράρ συμβασίλευσε μαζί με τον αδελφό του Μπιορν ατ Αουγκί. Το προσωνύμιο το πήρε επειδή διέμενε στην Αρχαία Ουψάλα η οποία ήταν το θρησκευτικό κέντρο της εποχής του. Ο Ρίμπερτ αναφέρει ότι ο ίδιος και ο αδελφός του διαδέχθηκαν στον θρόνο της Σουηδίας τον ξάδελφο τους Έρικ Ρεφίλσον αλλά σύντομα ο Άνουντ για άγνωστο λόγο διώχτηκε από την χώρα.
Την δεκαετία του 840 ο Άνουντ επέστρεψε στην Σουηδία με έναν μεγάλο Δανικό στόλο από 21 πλοία και 11 δικά του επειδή ο Άνουντ τους είχε υποσχεθεί πλούσια λάφυρα από την λεηλασία της Μπίρκα όταν ο Μπιορν βρισκόταν μακριά. Οι Δανοί αισθάνθηκαν ότι εξαπατήθηκαν επειδή επιθυμούσαν αιφνίδια επίθεση στην Μπίρκα αλλά ο Άνουντ προσπάθησε να αποτρέψει τα σχέδια τους. Ο Άνουντ ζήτησε από τους άντρες του να τραβήξουν κλήρους σχετικά με την τύχη που θα είχε η καταστροφή της Μπίρκα, η πρόβλεψη όπως έδειξαν οι κλήροι ήταν πολύ κακή τύχη για τους Δανούς. Οι άντρες του τον ρώτησαν στην συνέχεια ποιά πόλη θα λεηλατήσουν, ο Άνουντ τους απάντησε μια Σλαβική πόλη, οι Δανοί εγκατέλειψαν την Μπίρκα και επέστρεψαν στην πατρίδα τους με πλούσια λάφυρα.
Ο Άνουντ παρέμεινε στην Σουηδία, συμφιλιώθηκε με τον λαό του και τον διαδέχθηκε ο γιος του Έρικ Άνουντσον
