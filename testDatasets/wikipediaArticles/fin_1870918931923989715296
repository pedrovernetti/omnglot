
## Karl Lagerfeld

Karl Otto Lagerfeld (alk. Lagerfeldt 10. syyskuuta 1933 Hampuri, Saksa – 19. helmikuuta 2019 Pariisi, Ranska) oli 1900-luvun vaikutusvaltaisimpia muotisuunnittelijoita. Lagerfeld oli ranskalaisen muotitalo Chanelin pääsuunnittelija. Lagerfeld suunnitteli vaatteita myös italialaiselle Fendin muotitalolle sekä omaa nimeään kantavalle merkille Lagerfeld.
Lagerfeld voitti vuonna 1954 International Wool Secretariatin suunnittelukilpailun päällystakkikategorian ja sai paikan ranskalaisesta Pierre Balmainin muotitalosta. Samassa kilpailussa Yves Saint-Laurent voitti pukukategorian ja sai paikan ￼￼Christian Diorin muotitalosta.Vuonna 1957 Lagerfeld siirtyi työskentelemään taiteellisena johtajana Jean Patoulle. Lagerfeld työskenteli Patoun jälkeen 1962 lähtien freelance-suunnittelijana muotitaloille ja -suunnittelijoille kuten Valentino, ￼￼Krizia, Tiziani, Curiel ja Charles Jourdan￼￼.Vuonna 1964 Lagerfeld piti taukoa muotimaailmasta ja lähti opiskelemaan taidetta Italiaan. Hän teki paluun muotimaailmaan vuonna 1965 italialaisen Fendin suunnittelukonsulttina. Lagerfeld työskenteli ranskalaiselle Chloén muotitalolle 1964-1983 sekä 1992-1997. Vuonna 1975 Lagerfeld suunnitteli Chloé nimisen tuoksun.Chanelille hän siirtyi taiteelliseksi johtajaksi vuonna 1983. Lagerfeld tunnettiin Chanelin merkin modernisoinnista. Vuonna 1984 Lagerfeld perusti omaa nimeään kantavan muotitalon, Karl Lagerfeld. Vuonna 2004 Lagerfeld teki yhteistyötä ruotsalaisen valmisvaateketju H&M:n kanssa ja suunnitteli sille kokoelman.
Lagerfeld teki 1987 lähtien myös töitä valokuvaajana ja kuvasi esimerkiksi useita Chanelin mainoskampanjoita. 
Lagerfeld perusti yhdessä saksalaisen kustantajan Gerhard Steidlin kanssa kirjankustantamon LSD, Lagerfeld Steidl Drückerei. Kustantamon ensimmäiset kirjat ilmestyivät syksyllä 2010. Julkaisuohjelmaan kuuluu muun muassa Coco Chanelin elämäkerta.

# Lähteet 

# Aiheesta muualla 

 Kuvia tai muita tiedostoja aiheesta Karl Lagerfeld Wikimedia CommonsissaKarl Lagerfeld -merkin sivusto
