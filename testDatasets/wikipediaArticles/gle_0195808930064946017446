
## Faoileán (baill d'fhine na Laridae)

Is éan mara é an faoileán nó faoileog. Is iomaí speiceas atá ann. De ghnáth bíonn na faoileáin 30-75 ceintiméadar ar fhad. Is baill d'fhine na Laridae iad.

# Sanasaíocht 

Sean-Ghaeilge: foílenn, fáilenn
Meastar gur tháinig "foílenn" ó fhréamh Comh-Cheiltise, *woilenno-. Tháinig an focal coitianta Fraincise "goëland" (= faoileán) ón bhfocal Briotáinise "gouelan", agus tá an chuma ar an scéal gur tháinig "gull" an Bhéarla ó cheann de na teangacha Briotanacha freisin. Faolag a deirtear i nGaeilge na hAlban.
