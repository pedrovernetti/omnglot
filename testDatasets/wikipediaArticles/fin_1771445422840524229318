
## Ähtävänjoki

Ähtävänjoki (ruots. Esse å) on Ähtävänjoen vesistön Lappajärven laskujoki Pohjanmaalla. Joki laskee Evijärven kautta luoteeseen. Pietarsaaren itäpuolella se lopulta laskee Pohjanlahdesta erotettuun keinotekoiseen Luodonjärveen.
Lappajärven yläpuolella vesistön suurin järvi on Lappajärveen Kurejoen kautta laskeva Alajärvi. Idästä Lappajärveen laskee Savonjoki eli Vimpelinjoki. Ähtävänjoen vesistön keskusjärvi Lappajärvi on kraatterijärvi, jota pitkään luultiin muinaiseksi tulivuorikraatterin jäänteeksi, mutta viimeaikaiset tutkimukset ovat paljastaneet sen suuren meteoriitin iskemäksi törmäyskraatteriksi.
Ähtävänjoessa on useita voimalaitoksia:
Herrfors 0,5 MW, 3,0 GWh/a
Långfors 1,1 MW, 4,4GWh/a
Värnå (Värnum, Värnåfors) 0,6 MW, 4,5GWh/a alkujaan rakennettu 1920, mutta sittemmin laajennettu ja nykyaikaistettu mm. vuonna 1993 toisen koneen vaihdolla. Omistaja on Esse Elektro-Kraft. Sen putouskorkeus on 4,5 metriä.
Hattar 1,1 MW, 4,4GWh/a Voimalaitos valmistui ja otettiin käyttöön vuonna 1981. Omistaja on Esse Elektro-Kraft.
Finnholm 0,7 MW, 3,8GWh/a
Björkfors 1,2 MW, 6,8GWh/a
Kattilakoski 1,9 MW, 9,0GWh/a
Hanhikoski 1,5 MW, 6,0GWh/a Voimalaitos valmistui 1968. 
Koskenvarsi 0,8 MW,4,0 GWh/a

# Lähteet 

# Aiheesta muualla 

 Kuvia tai muita tiedostoja aiheesta Ähtävänjoki Wikimedia CommonsissaÄhtävänjoki, Ympäristö.fi
