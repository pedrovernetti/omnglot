
## Bersærk

Denne artikel omhandler rockbandet Bersærk. Opslagsordet har også en anden betydning, se Bersærkergang.Bersærk er et dansksproget Heavy Metal-band fra 2012, der har base i Aarhus. Bandet består af Casper Popp (vokal), Lars Evers (guitar), Simon Gleerup Meiner (trommer) og Jens Moss Thorsen (bas).
Bersærks debutalbum Mulm udkom den 29. oktober 2015. Det fik stor ros fra de fleste anmeldere og blev blandt andet nomineret i kategorien Årets Danske Rockudgivelse ved High Voltage Rock Awards 2016.Bersærk er kendt for sit energiske og medrivende live-show, og bandet har spillet på blandt andet Copenhell og Roskilde Festival i 2016. Tidligere har Bersærk spillet support for blandt andre Red Fang (en), Eyehategod (en) og danske Helhorse. I 2019 spillede Bersærk sammen med Dirt Forge et udsolgt show i Pumpehuset.

# Historie 

Bandet blev grundlagt i 2012 af Casper Popp og Lars Evers. Begge havde spillet sammen længe i forskellige konstellationer, blandt andet i bandet IIIrd Alternative.
Senere kom Bastian Popp med på bas og Rene Holmboe på trommer. Rene Holmboe blev i 2015 afløst af Mads Fjeldvig, som var bag trommerne indtil december 2016, hvor Simon Gleerup Meiner overtog pladsen. Simon, der sammen med Lars og Casper grundlagde deres gamle band IIIrd Alternative i 2003, var også bag trommerne på albummet Mulm i 2015.

# Diskografi 

2013: Trældom (EP)
2015: Mulm (Album)
2018: Jernbyrd (Album)

# Referencer 

 Der er for få eller ingen kildehenvisninger i denne artikel, hvilket er et problem. Du kan hjælpe ved at angive troværdige kilder til de påstande, som fremføres i artiklen.
