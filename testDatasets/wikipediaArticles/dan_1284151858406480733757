
## Pizza

Pizza er et fladt rundt brød med topping af olivenolie og tomatsauce, samt få - eller flere ingredienser som topping af forskellig type. Den kan købes på et pizzeria, en restaurant, eller den kan være hjemmelavet. Pizzaer fås også dybfrosne; de kan købes i supermarkeder, kiosker m.m.
Der har tidligere hersket en opfattelse af, at pizza stammer fra Italien, men pizzaens oprindelse kan ikke fastslås med sikkerhed. Ordet pizza er både i familie med det græske pitta og det tyrkiske pide, som fortæller, at begrebet har dækket over en oldgammel middelhavsudgave af fladbrød. 
Ordet pizzeria optages først i en italiensk ordbog i 1918, så trods tidligere tiders formodninger, er det uvist hvor retten stammer fra. Til gengæld menes Napoli at være stedet, hvor den første pizza margherita blev lavet, og ifølge historien navngivet efter dronningen af Savoyen, der valgte topping af tomater, mozzarella og basilikum som sin favorit.
Pizzaen laves som udgangspunkt ved at forme pizzadejen, lægge fyldet på, og bage den ved høj temperatur i en speciel pizzaovn. De fleste bages som fladbrød, medens andre foldes sammen omkring fyldet. Verden over, er der forskellige traditioner for pizzabagning og fyld. 
I Danmark har standardpizzaen en middeltyk bund, og et forholdsvist tykt lag af toppings af varierende kvalitet. Den sydeuropæiske pizza har oftest en tyndere bund og et forholdsvist tyndt lag af udsøgt topping.
Fra USA kommet en speciel udgave af pizzaen, kaldet deep pan-pizza eller Chicago-style pizza, der bliver lavet og bagt i en form, som giver en høj kant, lidt i stil med en tærte. I Detroit har man en type kaldet Detroit-style pizza, som er firkantet.
På samme måde har andre lande verden over, forskellige traditioner for pizzabagning og fyld.

# Toppings 

En pizza er som regel rund og kan have forskellige slags toppings af bl.a.

Ved kombination af det og meget andet fås de mest almindelige pizzaer på menukortene. Der findes dog også alternative toppinger som fx kartoffel eller æg, og visse steder serveres pizza med speciel dressing, ofte cremefraiche-dressing. Pizza serveres oftest som fastfood.

# Typer 

Blandt kendte pizza-variationer er margherita, capricciosa, marinara, pugliese, quattri stagioni og Hawaiipizza.

# Se også 

Bagesten
Calzone
Grandiosa
Ufo (pizza)
