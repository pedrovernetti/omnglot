
## Τάσσος Σταθόπουλος

Ο Αναστάσιος (Τάσσος) Σταθόπουλος, γεννημένος το 1970 στην Πάτρα, είναι Έλληνας αθλητικός συντάκτης, δημοσιογράφος και συγγραφέας.
Ξεκίνησε τη δημοσιογραφία το 1988, έχει εργαστεί στην αθλητική εφημερίδα "Πάτρα σπορ" (1992 - 1997), ως ανταποκριτής στον "Φίλαθλο", στα "Πελοποννησιακά Νέα" (1995 - 1996), στην εφημερίδα "Η Ημέρα" (1997-2001), στην εφημερίδα της Πάτρας Πελοπόννησος (2001 -2018) και στα ειδησεογραφικά sites «thebest.gr» (από το 2017) και sportin.gr (από το 2018). Παλαιότερα εργάστηκε στον ραδιοφωνικό σταθμό Ωμέγα FM, στο περιοδικό Trip και στο www.pelop.gr. 
Είναι μέλος του Πανελλήνιου συνδέσμου αθλητικού τύπου, της Διεθνούς ένωσης αθλητικών συντακτών (AIPS) από το 2001, της Ένωση Συντακτών Ημερησίων Εφημερίδων Πελοποννήσου, Ηπείρου και Νήσων από το 2006 και της Εταιρείας λογοτεχνών νοτιοδυτικής Ελλάδας από το 2017. Στην εφημερίδα Πελοπόννησος, εκτός από αθλητικός συντάκτης, ήταν υπεύθυνος και για την συγγραφή και έκδοση του ένθετου ιστορικών αφιερωμάτων "Επιλογές" με 180 μέχρι στιγμής εκδοθέντα τεύχη (από το 2014 έως 2019). Επίσης ήταν στην συγγραφική ομάδα επτά ακόμα βιβλίων αθλητικού και ιστορικού περιεχομένου.
Έχει βραβευτεί τέσσερις φορές από τον Πανελλήνιο Σύνδεσμο Αθλητικού Τύπου για τα βιβλία του Αχαϊκό ποδόσφαιρο 120 χρόνια (έπαινος), ΑΕΠ Ολυμπιάς, στίβος 1961-2014 (έπαινος), Πατραϊκή Πυγμαχία (έπαινος), Στα χρόνια του στίβου (1891–2016) (έπαινος), Θανατικές Εκτελέσεις στην Πάτρα. Για το ένθετο "Επιλογές" έχει βραβευτεί με το ασημένιο βραβείο στα Regional Media Awards. Έχει επίσης βραβευτεί συνολικά 18 φορές από Αθλητικές ενώσεις και συλλόγους της Πάτρας. Αναλυτικά: τον έχουν βραβεύσει κατά σειρά η Ένωση Σωματείων Πετοσφαίρισης Αχαΐας - Ηλείας, ο Α.Ο. Θρίαμβος, ο Ποδηλατικός Όμιλος Πατρών ο Α.Ο. Παγκράτιο, το τμήμα μπέιζμπολ του Α.Ο. Σείριος, η Ακαδημία των Σπορ, η Ένωση Τάε Kβον Nτο Δυτικής Ελλάδας, η ΕΑΣ ΣΕΓΑΣ Β.Π., το τμήμα σόφτμπολ του Α.Ο. Σείριος, από κοινού τα πυγμαχικά τμήματα της Ε.Α.Π. και της ΠΥΓΜΗ, ο Σείριος Παραλίας, το τμήμα πυγμαχίας της Παναχαϊκής, ο Σύνδεσμος Ελλήνων Βετεράνων Αθλητών Στίβου Πάτρας, ο Ολυμπιακός Πατρών, ο Α.Ο. Αθηνόδωρος ο Αιγιεύς, ο Α.Ο. Πέλοπας, το Fight Club και ο Σύλλογος Καλών Τεχνών Πάτρας "Κωστής Παλαμάς". Επίσης ο Πανελλήνιος Σύνδεσμος Αθλητικού Τύπου και ο Σύνδεσμος Διαιτητών Ποδοσφαίρου Νομού Αχαΐας (αθλητικό τμήμα «Πελοπόννησος»).

# Συγγραφικό έργο 

Εθνική Ελλάδας μια ομάδα μια ιστορία, Εκδόσεις «Η Ημέρα», Πάτρα 1998, ISBN 960-861-730-8.
Αχαϊκό Ποδόσφαιρο. Εκατόν είκοσι χρόνια (1891-2010), Εκδόσεις «Πικραμένος», Πάτρα 2010, ISBN 978-960-6628-27-6.
Πατραϊκή Πυγμαχία. Μια ιστορία δόξας (1925 - 2014), Εκδόσεις «Πικραμένος», Πάτρα 2014, ISBN 978-960-6628-60-3.
Αθλητική Εταιρεία Πατρών Ολυμπιάς (Στίβος 1961-2014). Η ιστορία, σειρά: Αχαϊκή Βιβλιοθήκη, Εκδόσεις «Πελοπόννησος», Πάτρα 2015, ISBN-13 978-618-81328-6-3.
Στα χρόνια του στίβου (1891–2016). Ιστορία, πρόσωπα, μετάλλια, ρεκόρ και επιδόσεις στην Αχαΐα, Εκδόσεις «Πικραμένος», Πάτρα 2016, ISBN 978-960-6628-84-9.
Θανατικές εκτελέσεις στην Πάτρα - βιβλίο φρίκη, Εκδόσεις «Πικραμένος», Πάτρα 2018, ISBN 978-618-5342-14-2.

# Συμμετοχή σε συλλογικά έργα 

Θρύλος: Πορεία μέσα στον χρόνο, Εκδόσεις «Ηλιοτρόπιο», Αθήνα 1997, Συγγραφείς: Πέτρος Καραβίτης, Τάσσος Σταθόπουλος, Θεόδωρος Τσουνάκος, Νέστορας Χρύσος, ISBN 960-342-049-2, ISBN-13 978-960-342-049-1.
Το στοίχημα. Μια μικρή ιστορία, Εκδόσεις «Η Ημέρα», Πάτρα 1999, Συγγραφείς: Ανδρέας Χριστόπουλος, Τάσσος Σταθόπουλος, ISBN-13: 978-960-86173-9-1.
100 χρόνια πατραϊκό ποδόσφαιρο, έκδοση «Δήμος Πατρέων», Πάτρα 2006, Συγγραφείς: Νάσος Νασόπουλος - Τάσσος Σταθόπουλος - Κώστας Θεοδωρόπουλος
Stadia.gr, Εκδόσεις «Αθλότυπο», Αθήνα 2006, Συγγραφείς: Γιώργος Ξενίδης, Τάσσος Σταθόπουλος, ISBN 9607378733 ISBN-13: 978-960-7378-73-6.
Τα μεγάλα ρεπορτάζ της Πάτρας, Εκδόσεις «Περί Τεχνών», Πάτρα 2006, Συγγραφείς: Δημήτρης Σ. Αβραμίδης, Τάσσος Σταθόπουλος, ISBN 960-6684-06-7, ISBN-13 978-960-6684-06-7.
Ναυτικός Όμιλος Πατρών (1929-2009). 80 χρόνια χρυσής ιστορίας στον υγρό στίβο, Έκδοση Ναυτικός Όμιλος Πατρών, Πάτρα 2010, Συγγραφέας: Νίκος Τόμπρος, Σχόλια: Τάσσος Σταθόπουλος, Επιμέλεια: Αντώνης Παπαντωνόπουλος, ISBN-13: 978-960-99443-0-4.
Αναμνήσεις αθλοπαιδιών, Πάτρα 1920-1990, Πάτρα 2011, Επιμέλεια έκδοσης: Χρήστος Παπαδημάκης, Επιμέλεια κειμένων: Τάσσος Σταθόπουλος, Παραγωγή: Yello Creative, Εκτύπωση: Ταχύτυπο.

# Παραπομπές 

