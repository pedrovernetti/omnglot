
## Ιολαείς

Οι Ιολαείς ήταν αρχαίος λαός της Σαρδηνίας. Αναφέρονται από τον Στράβωνα ως Ιολαείς και από τον Διόδωρο τον Σικελιώτη ως Ιολαείοι.
Κατά την τοπική παράδοση ο λαός αυτός ήταν αρχαίο ελληνικό ιωνικό φύλο που αποίκησε στη νήσο υπό την αρχηγία του Ιόλαου. Οι Ιολαείς μετέφεραν τον πολιτισμό συγκατοικώντας με ετρουσκικά φύλα που είχαν φθάσει στη νήσο κυρίως σε πεδινά μέρη τα καλούμενα "Ιολάεια χωρία". Όταν όμως έφθασαν οι Καρχηδόνιοι και επεκράτησαν στη νήσο οι Ιολαείς κατέφυγαν στα βουνά όπου και εξελίχθηκαν σε ιδιαίτερα επικίνδυνο ληστρικό λαό από τον οποίο υπέφεραν οι Καρχηδόνιοι.

Σημειώνεται ότι εκτός των Ιολαειών στη Σαρδηνία έφτασαν άποικοι και από άλλες αρχαίες φυλές της Ιωνίας.

# Πηγές 

"Μεγάλη Ελληνική Εγκυκλοπαίδεια" τομ.ΙΓ΄, σελ.76.
