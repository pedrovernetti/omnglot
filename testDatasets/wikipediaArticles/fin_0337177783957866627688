
## Prizzin kunnia

Prizzin kunnia (Prizzi’s Honor) on John Hustonin ohjaamaa musta komedia vuodelta 1985. Sen pääosissa esiintyvät Jack Nicholson, Kathleen Turner, Robert Loggia, William Hickey, Anjelica Huston, Lawrence Tierney ja C. C. H. Pounder.
Elokuva kertoo mafian mies- ja naispalkkamurhaajasta, jotka rakastuvat toisiinsa, vaikka heidät on palkattu tappamaan toisensa. Se on parodia Kummisetä-elokuvista, ja erään arvion mukaan se toimii erityisesti loistavien näyttelijöiden ansiosta.Prizzin kunnia sai kahdeksan Oscar-ehdokkuutta, joista se palkittiin parhaasta naissivuosasta (Anjelica Huston). Golden Globe -palkintoja elokuva sai neljä, muun muassa parhaan komedia- tai musikaalielokuvan palkinnon. Richard Condon ja Janet Roach palkittiin Baftalla parhaasta sovitetusta käsikirjoituksesta.
The New York Timesin kriitikot valitsivat Prizzin kunnian vuonna 2004 yhdeksi kaikkien aikojen tuhannesta parhaasta elokuvasta maailmassa.

# Näyttelijät 

# Palkinnot 

# Oscar 

Paras naissivuosa: Anjelica Huston

# BAFTA 

Paras sovitettu käsikirjoitus: Richard Condon, Janet Roach

# Golden Globe 

Paras komedia- tai musikaalielokuva
Paras miespääosa komedia- tai musikaalielokuvassa: Jack Nicholson
Paras naispääosa komedia- tai musikaalielokuvassa: Kathleen Turner
Paras ohjaaja: John Huston

# Arvioita 

Helsingin Sanomien Helena Ylänen luonnehtii Prizzin kunniaa ”vetreäksi ja ilkeäksi komediaksi”, jonka epäkunnioittava kuva gangstereiden maailmasta on ”terveellistä vastalääkettä Kummisedän juhlavuudelle”. Video-oppaassa vuodelta 1994 Kati Sinisalo pitää elokuvan mustasta huumorista, joka riisuu mafian gloriaa. Hän antaa Prizzin kunnialle neljä tähteä viidestä, mikä vastaa sanallista arviota ”erinomainen”.

# Lähteet 

# Lähteet 

