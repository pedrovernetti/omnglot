
## Φρούριο Ρουσόκαστρο

Το Φρούριο Ρουσόκαστρο (μτφ : Κόκκινο κάστρο) (βουλγαρικά : Крепост Rusokastro) είναι βυζαντινό κάστρο στην Βουλγαρία 20 χλμ. βορειοδυτικά του Μπουργκάς. Βρίσκεται στην κορυφή λόφου δίπλα στο χωριό "Ρουσόκαστρο" και τον ποταμό με το ίδιο όνομα, στις ακτές του Εύξεινου πόντου. 
Χτίστηκε από τους Βυζαντινούς τον 5ο περίπου αιώνα, πινακίδα του 6ου αιώνα αναφέρει διοικητή του τον Ιουστίνο εγγονό του αυτοκράτορα Ιουστινιανού. Το όνομα Ρουσόκαστρο χρησιμοποιήθηκε πρώτη φορά από τον άραβα γεωγράφο Ελ Ιντρίσι στο έργο του "Γεωγραφία του κόσμου" και από τότε καθιερώθηκε αυτή η ονομασία.
Στις 18 Ιουλίου 1332 εδώ έγινε η Μάχη του Ρουσόκαστρου όπου ο Βούλγαρος τσάρος Ιβάν Αλεξάντερ νίκησε τον βυζαντινό αυτοκράτορα Ανδρόνικο Παλαιολόγο. Το 1443 καταστράφηκε από τους Οθωμανούς.
Μέσα στο κάστρο υπήρξε μοναστήρι του 5ου ή 6ου αιώνα όπου σήμερα έχουν ανεβρεθεί τα ερείπια του ναού του Αγίου Γεωργίου και από το 2007 ανεγέρθηκε νέος. Στους βράχους του φρουρίου υπάρχει το Σπήλαιο Ρουσίνα Ντούπκα που χρησιμοποιήθηκε σαν ιερό από την αρχαιότητα.

# Πηγές 

Medieval fortress Rusokastron and sancuary "Rusina Dupka"
