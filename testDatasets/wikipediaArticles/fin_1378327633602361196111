
## Tšekki kesäolympialaisissa 2000

XXVII olympiadin kisat olivat Sydneyssä, Australiassa 15. syyskuuta – 1. lokakuuta 2000 pidetyt kesäolympialaiset. Boikotteja ja ikäviä tapahtumia ei sattunut. Kansainvälisen Olympiakomitean puheenjohtaja Juan Antonio Samaranch kiittelikin päättäjäisissä järjestäjiä "kaikkien aikojen parhaista olympialaisista".

# Valintaprosessi 

Pitopaikka päätettiin KOK:n yleiskokouksessa 24. syyskuuta 1993 Monte Carlossa, Monacossa. Kilpailujen järjestäjäksi oli viisi hakijaa. Peking johti valintaa kolmannelle kierrokselle asti, mutta Sydney otti niukan voiton äänin 45–43.

# Lajit 

Olympiaohjelmassa oli 300 tapahtumaa 34 eri urheilulajissa.

# Kisapaikat 

# Sydneyn olympiapuisto 

Stadium Australia – seremoniat, yleisurheilu, jalkapallon loppuottelu
Sydney International Aquatic Centre – uimahypyt, uinti
State Sports Centre – pöytätennis, taekwondo
NSW Tennis Centre – tennis
Sydney Olympic Park Hockey Centre – maahockey
The Dome – sulkapallo, koripallo, voimistelu, käsipallo, lentopallo, nykyaikaisen viisiottelun ammunta
Sydney Super Dome – koripallon finaalit, voimistelu
Sydney Showground Stadium – baseball, nykyaikainen viisiottelu
Sydney International Archery Park – ammunta

# Sydney 

Sydney Convention and Exhibition Centre – nyrkkeily, miekkailu, judo, paini, painonnosto
Sydney Entertainment Centre – lentopallon finaali
Dunc Gray Velodrome – ratapyöräily
Sydney International Shooting Centre – ammunta
Sydney International Equestrian Centre – esteratsastus
Sydney International Regatta Centre – soutu, melonta
Blacktown Olympic Centre – baseball, softball
Western Sydney Parklands – pyöräily
Ryde Aquatic Leisure Centre – vesipallo
Penrith Whitewater Stadium – melonta
Bondi Beach – rantalentopallo
Sydney Football Stadium – jalkapallo
Olympic Sailing Shore Base – purjehdus
Centennial Parklands – maantiepyöräily
Sydneyn oopperatalo – triathlon

# Muualla Australiassa 

Bruce Stadium, Canberra – jalkapallo
Hindmarsh Stadium, Adelaide – jalkapallo
Melbourne Cricket Ground, Melbourne – jalkapallo
Brisbane Cricket Ground, Brisbane – jalkapallo

# Kohokohtia 

Kisojen menestynein urheilija oli sama kuin vuonna 1996 Atlantassa: venäläinen voimistelija Aleksei Nemov, joka voitti kuten Atlantassakin kuusi mitalia (2 kultaa, 1 hopea ja 3 pronssia). Kolmeen kultaan ylsivät uimarit Ian Thorpe, Lenny Krayzelburg, Inge de Bruijn ja Jennifer Thompson sekä pyöräilijä Leontien Zijlaard-van Moorsel.
Yleisurheilukilpailujen kohokohtia olivat olympiatulen sytyttäjän Australian Cathy Freemanin voitto naisten 400 metrillä sekä Haile Gebreselassien ja Paul Tergatin kaksinkamppailu miesten 10 000 metrillä, joka päättyi etiopialaisen voittoon. Keihäänheitossa Jan Železný otti kolmannen perättäisen olympiakultansa.
Soudussa Ison-Britannian Steve Redgrave ylsi historialliseen viidenteen olympiakultaan, jonka johdosta hänet myöhemmin aateloitiin. Kreikkalais-roomalaisen painin raskaassa sarjassa Yhdysvaltain Rulon Gardner yllätti Venäjän Aleksandr Karelinin, joka oli ollut voittamattomana 13 vuotta.
Suomalaismenestys jäi edellisten kisojen tavoin neljään mitaliin. Yleisurheilussa Suomelle tuli kuitenkin maan historian viimeisin olympiakultamitali, kun Arsi Harju voitti kultaa kuulantyönnössä. Suomi sai myös 20 vuoden tauon jälkeen olympiakultaa purjehduksessa, kun Thomas Johanson ja Jyrki Järvi seilasivat ykkösiksi. Ammunnassa Juha Hirvi aloitti Suomen kolmet kisat kestäneen mitaliputken tuomalla hopeaa pienoiskiväärissä.
Olympia-aatteen levittämiseksi Sydneyn kisoihin hyväksyttiin ”villillä kortilla” mukaan joukko kehittyvien maiden urheilijoita, vaikka nämä eivät olisi selvittäneet virallisia karsintarajoja.
Kisoista muistetaan yleisön sympatian kohteeksi noussut Päiväntasaajan Guineaa edustava uimari Eric Moussambani, joka miesten 100 metrin alkuerässä oli ajallaan 1.52,72 yli minuutin hitaampi kuin suurin osa muista uimareista. Hän oli oppinut uimaan vasta kahdeksan kuukautta ennen kisoja. Voimien hiipuessa yleisö yltyi kannustamaan uimaria maaliin saakka. Moussambanin aika Sydneyn satasella ylitti jopa 200 metrin ME:n. Hän teki sillä kuitenkin maansa virallisen ennätyksen.

# Osallistujat 

Sydneyn vuoden 2000 kesäolympialaisiin osallistui 199 maata, sekä neljä itsenäistä urheilijaa.

# Mitalitaulukko 

Kisojen menestyksekkäin maa oli Yhdysvallat.

# Kuvagalleria 

 
 
 
 
 
 
 
 
 
 
 
 
 
 

# Katso myös 

Kesäparalympialaiset 2000

# Lähteet 

