
## Κλαούντιο Μπωβύ

Ο Κλαούντιο Μπωβύ (γεννημένος στις 16 Απριλίου 1988 στο Σαιν-Κλοντ της Γουαδελούπης) είναι Γάλλος ποδοσφαιριστής ο οποίος αγωνίζεται ως επιθετικός για λογαριασμό της ΑΑ Γκανγκάμπ.

# Βιογραφία 

# Ξεκινήματα 

Καταγόμενος από το Σαιν-Κλοντ της Γουαδελούπης, ο Κλαούντιο Μπωβύ ξεκίνησε την ενασχόληση με το ποδόσφαιρο από την τοπική ομάδα της Φυμερόλ Σαιν-Κλοντ. Στην ηλικία των 13 ετών, αποχώρησε από την Γουαδελούπη για να ενταχθεί στην ηλικιακή ομάδα των Κ-14 ετών της τοπικής ένωσης, η οποία βρισκόταν στο Καρκεφού. Πέρασε, στη συνέχεια, μεταξύ 15 και 18 ετών από τα τμήματα υποδομής της ΦΚ Ναντ. Μετά το πέρας της εκπαίδευσής του, ήρθε σε συμφωνία με την ΕΣ Τρουά ΑΚ, όπου και υπέγραψε, τελικώς, το πρώτο του επαγγελματικό συμβόλαιο στη διάρκεια του καλοκαιριού του 2008.
Μετά από την πρώτη του σεζόν ως επαγγελματίας κι ενώ η ΕΣΤΑΚ υποβιβάστηκε στη Νασιονάλ, ο Κλαούντιο αποφάσισε να αποχωρίσει από τον σύλλογο. Αρκετές ομάδες της Λιγκ 2 επιθυμούσαν την απόκτησή του, ενώ πραγματοποίησε και μια περίοδο δοκιμών διάρκειας μιας εβδομάδας με την Γουότφορντ (Τσάμπιονσιπ), όμως η ομάδα της Τρουά αρνείτο να τον αφήσει να φύγει.
Στις 23 Μαΐου 2011, ο Κλαούντιο παραχωρήθηκε ως δανεικός (με οψιόν αγοράς) για την σεζόν 2011/12 στην Σατορού αφού πρώτα υπέγραψε ανανέωση του υπάρχοντος συμβολαίου του. Ο Μπωβύ πέτυχε συνολικά 10 τέρματα σε 37 αναμετρήσεις για την Λιγκ 2 με την La Berri. Με το πέρας της σεζόν, ο ομάδα του Σατορού έκανε χρήση της οψιόν αγοράς και ο Μπωβύ έγινε οριστικά παίκτης του συλλόγου.
Στις 19 Οκτωβρίου 2012, στα πλαίσια της 11ης αγωνιστικής του πρωταθλήματος της Λιγκ 2, ο Μπωβύ πέτυχε τρία τέρματα απέναντι στην ομάδα της Γκαζελέκ Αζαξιό.
Στις 29 Ιανουαρίου 2013, ο Κλαούντιο Μπωβύ παραχωρήθηκε ως δανεικός με οψιόν αγοράς μέχρι το τέλος της σεζόν στην ΣΚ Μπαστιά.
Στις 30 Ιουνίου 2013, μεταγράφηκε κι επισήμως στην Αν Αβάν ντε Γκανγκάμπ.

# Εθνική 

Μη έχοντας κληθεί ποτέ σε επίπεδο νέων από τις ανάλογες ηλικιακές κατηγορίες της Εθνικής Γαλλίας, εντάχθηκε στην Εθνική Γουαδελούπης το 2008. 
Συμμετείχε στον πρώτο του διεθνή αγώνα με την Γουαδελούπη στις 29 Φεβρουαρίου 2008, με την ευκαιρία μιας φιλικής αναμέτρησης απέναντι στον Άγιο Βικέντιο και Γρεναδίνες (ήττα με σκορ 2-1).
Ενώ, κανονικά, θα λάμβανε μέρος στο Gold Cup 2009, οι αγωνιστικές δυσκολίες που, ωστόσο, αντιμετώπιζε η ομάδα του τον υποχρέωσαν να παραμείνει στην μητροπολιτική Γαλλία.

# Παραπομπές 

