
## Ζερεμί Μπρεσέ

Ο Ζερεμί Μπρεσέ (γεννημένος στις 14 Αυγούστου 1979 στη Λυών, Ρον-Αλπ, Γαλλία) είναι ένας επαγγελματίας Γάλλος ποδοσφαιριστής ο οποίος αυτό τον καιρό αγωνίζεται με την ομάδα της Λιγκ 1 Σοσό. Πιο συχνά αγωνίζεται ως αριστερό μπακ αλλά μπορεί να αγωνιστεί και ως κεντρικός αμυντικός. Λόγω των τεχνικών του ικανοτήτων μπορεί να αγωνιστεί επίσης ως μέσος.
Έχει αγωνιστεί τρεις φορές με την Εθνική Γαλλίας.

# Συλλογική Καριέρα 

# Ολιμπίκ Λυών 

Ο Ζερεμί Μπρεσέ πραγματοποίησε το ντεμπούτο του στο επαγγελματικό ποδόσφαιρο στη διάρκεια της σεζόν 1998-99 με την φανέλα της Ολιμπίκ Λυών. Στη διάρκεια αυτής της σεζόν αγωνίστηκε 15 φορές. Ο Μπρεσέ συνέχισε να αγωνίζεται στην Λυών μέχρι το 2003, ημερομηνία ως την οποία μετρούσε 116 συμμετοχές με την "La Reine.
Ο Μπρσέ κατέκτησε την Λιγκ 1 με την ομάδα για τις σεζόν 2001-02 και 2002-03.
Μετά από μια καλή πορεία με την Λυών, ο Μπρεσέ εγκατέλειψε την γαλλική ομάδα με προορισμό την Ίντερ. Τον Ιούλιο του 2003, ο Μπρεσέ μεταγράφηκε και επίσημα στους "Nerazzurri".

# Ιντερνατσιονάλε 

Στη διάρκεια της σεζόν 2003-04 της Σέριε Α, ο Μπρεσέ αγωνίστηκε με την Ιντερνατσιονάλε. Η σεζόν ξεκίνησε καλά για την Ίντερ, αλλά μετά από έξι μέτριους αγώνες, ο προπονητής της Έκτορ Ραούλ Κούπερ απολύθηκε από την ομάδα και την ανέλαβε ο Κοράντο Βερντέλι. Με την αλλαγή του προπονητή και έναν τραυματισμό, ο Μπρεσέ αγωνίστηκε σε λίγους μονάχα αγώνες. Συνολικά, ο Μπρεσέ αγωνίστηκε σε 9 αγώνες με την Ίντερ.
Η Ίντερ τον ενημέρωσε πως μπορούσε να αποχωρήσει από την ομάδα. Το 2004, ο Μπρεσέ υπέγραψε συμβόλαιο συνεργασίας με την Ρεάλ Σοσιεδάδ.

# Ρεάλ Σοσιεδάδ 

Ο Μπρεσέ αγωνίστηκε με την Ρεάλ Σοσιεδάδ στην Πριμέρα Ντιβιζιόν για δύο σεζόν. Καθώς ο Μπρεσέ τραυματίστηκε σοβαρά, κατάφερε μόλις να αγωνιστεί σε 20 αγώνες με την βάσκικη ομάδα.

# ΦΚ Σοσό 

Στην φιλόδοξη ΦΚ Σοσό, ο Μπρεσέ πραγματοποίησε ένα εντυπωσιακό ξεκίνημα στη σεζόν. Μετά από τρεις αγώνες, ορίστηκε αρχηγός της ομάδας. Με τους "Les Lionceaux", πραγματοποίησε 2 πιστικότατες σεζόν αποτελώντας παίκτη-κλειδί για την ομάδα και όλα αυτά χωρίς να αντιμετωπίσει κάποιο πρόβλημα τραυματισμού.
Στη διάρκεια της αρχηγίας του η Σοσό κατάφερε να κατακτήσει δύο φορές το Κύπελλο Γαλλίας.
Τον Ιούνιο του 2008, ο Μπρεσέ εγκατέλειψε την ομάδα με προορισμό την ΠΣΦ Αϊντχόφεν.

# ΠΣΦ Αϊντχόφεν 

Την σεζόν 2008-09 ο Μπρεσέ αγωνίστηκε με την ΠΣΦ Αϊντχόφεν. Εκεί υπέγραψε τριετές συμβόλαιο. Επιθυμούσε να αγωνίζεται με τον αριθμό 13 στην πλάτη, τον οποίο τελικά και έλαβε.

# Επιστροφή στην ΦΚ Σοσό 

Στις 22 Ιουνίου 2009, ο Μπρεσέ συμφώνησε να επιστρέψει στην ΦΚ Σοσό, επιμένοντας στο γεγονός πως πήρε την απόφαση αυτήγια καθαρά οικογενειακούς λόγους.

# Παραπομπές 

