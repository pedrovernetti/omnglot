
## Lihan värinä

Lihan värinä (esp. Carne trémula; ransk. En chair et en os) on vuonna 1997 ensi-iltansa saanut Pedro Almodóvarin ohjaama espanjalais-ranskalainen eroottinen jännitysdraamaelokuva, jonka pääosissa ovat Javier Bardem, Francesca Neri ja Liberto Rabal. Sivuosia näyttelevät muun muassa Ángela Molina, José Sancho, Penélope Cruz ja Pilar Bardem.
Lihan värinä perustuu löyhästi brittiläisen rikoskirjailija Ruth Rendellin palkittuun psykologiseen jännitysromaaniin Live Flesh vuodelta 1986. Romaanin pohjalta Pedro Almodóvar sovitti elokuvan käsikirjoituksen Jorge Guerricaechevarrían ja Ray Lorigan kanssa. Elokuvan tuottajana oli Agustín Almodóvar.Lihan värinä sai elokuvakriitikoilta myönteiset arvostelut ja muun muassa parhaan vieraskielisen elokuvan Bafta-ehdokkuuden.

# Juoni 

Nuori Isabel-niminen prostituoitu (Penélope Cruz) synnyttää poikalapsen madridilaisessa linja-autossa jouluyönä 1970. Tapahtuneesta nousee suuri kohu, minkä seurauksena poikalapsi saa itse pormestarilta elinikäisen ilmaislipun kaikkiin kaupungin linja-autoihin.
Kaksikymmentä vuotta myöhemmin Víctor Plazasta (Liberto Rabal) on kasvanut rauhallinen mutta ailahteleva nuorimies, joka tapaa Madridin yöelämässä naisen, huumeriippuvaisen Elénan (Francesca Neri). Víctor ei saa häntä illan jälkeen enää mielestään ja etsii tämän käsiinsä. Hän löytää Elénan, joka kuitenkin kieltää tuntevansa hänet. He alkavat tapella naisen asunnossa, ja pian paikalle saapuvat naapurien hälyttämät poliisit David (Javier Bardem) ja Sancho (José Sancho), jotka tulkitsevat kiistan raiskausyritykseksi. Kamppailun aikana Víctor ampuu vahingossa Davidia, joka halvaantuu ja joutuu loppuelämäkseen pyörätuoliin, ja Víctor tuomitaan tästä vankilaan.
Kun Víctor vapautuu vuosia myöhemmin vankilasta, hän saa kuulla äitinsä menehtyneen hiljattain. Hän saa tietää myös Elénan raitistuneen ja menneen Davidin kanssa naimisiin. Davidista on tullut kansallinen kuuluisuus, pyörätuolikoripallon sankaripelaaja. Vaikka Víctor on edelleen rakastunut Elénaan, hän aloittaa suhteen Sanchon vaimon, yksinäisen Claran (Ángela Molina) kanssa.

# Näyttelijät 

# Tuotanto 

Lihan värinä -elokuvan kuvaukset alkoivat 3. helmikuuta 1997 ja päättyivät 15. huhtikuuta 1997. Elokuva kuvattiin työnimellä Carne de cañón Madridissa, Espanjassa. Elokuvan tuotantoyhtiöinä olivat espanjalainen El Deseo ja ranskalaiset Ciby 2000 ja France 3 Cinéma.

# Julkaisu ja vastaanotto 

Lihan värinä sai ensi-iltansa Espanjassa 9. lokakuuta 1997 ja Ranskassa 29. lokakuuta 1997. Suomessa elokuvan ensi-ilta oli 25. joulukuuta 1998. Elokuva tuotti Espanjassa 4 990 779 euron lipputulot ja Yhdysvalloissa 1 713 459 dollarin lipputulot. Lihan värinä oli Suomessa 54. katsotuin elokuva 22 541 hengen katsojamäärällään vuonna 1998. Elokuvan teatterilevittäjinä olivat Espanjassa El Deseo, Ranskassa Ciby Distribution ja Suomessa Warner Bros. Finland Oy.Lihan värinä on saanut elokuvakriitikoilta myönteisen vastaanoton. Rotten Tomatoes -sivuston mukaan 80% kriitikoista on antanut elokuvalle positiivisen arvosanan 7,2/10 keskiarvolla. Keräys perustuu 40 arviointiin. 13 273 käyttäjästä 87% on antanut elokuvalle positiivisen arvosanan 3,9/5 keskiarvolla. Metacritic-sivuston mukaan 18 arvostelun perusteella elokuva on saanut 69 pistettä sadasta mahdollisesta. Metacriticin 19 käyttäjää on antanut elokuvalle keskiarvon 6,7/10. Internet Movie Databasen 23 372 käyttäjää on antanut elokuvalle keskiarvon 7,5/10.Lihan värinä julkaistiin ensi kerran DVD:lle Espanjassa 13. huhtikuuta 1998, Ranskassa 25. lokakuuta 2000 ja Suomessa 16. lokakuuta 2003.

# Palkinnot ja ehdokkuudet 

# Lähteet 

# Aiheesta muualla 

Lihan värinä Internet Movie Databasessa (IMDb.com) (englanniksi)
Lihan värinä Elonetissä
Lihan värinä Allmoviessa (englanniksi)
