
## Θέμης Χολέβας

Ο Θεμιστοκλής (Θέμης) Χολέβας (12 Απριλίου 1926 - 30 Δεκεμβρίου 2007) ήταν Έλληνας καλαθοσφαιριστής και αθλητής του στίβου.

# Καριέρα αθλητή 

Αγωνιζόταν στη θέση του σέντερ με ύψος 1,88. Αγωνίστηκε στην ομάδα καλαθοσφαίρισης του Πανελληνίου από το 1945 έως το 1958. Ήταν ο συνδετικός κρίκος της παλαιάς γενιάς και αυτής που ανέδειξε την «Χρυσή Πεντάδα» της οποίας και ήταν μέλος. Κατέκτησε 3 πρωταθλήματα Ελλάδας (1953, 1955, 1957). Το 1953 ο Πανελλήνιος κατέκτησε το πρωτάθλημα χωρίς ήττα, ενώ το 1995 με 84 πόντους μέσο όρο ανά αγώνα που ήταν ρεκόρ για την εποχή εκείνη.Με την εθνική Ελλάδος σε 23 αγώνες και σημείωσε 84 πόντους. Συμμετείχε στο Ευρωμπάσκετ 1951, στους Μεσογειακούς Αγώνες 1951 και 1955 και στην Ολυμπιάδα του 1952.

# Καριέρα προπονητή 

Τη σεζόν 1965-66 που η ΑΕΚ αναδείχθηκε πρωταθλήτρια Ελλάδας για 4η συνεχόμενη χρονιά, διετέλεσε προπονητής της όπως και ο Μίσσας Πανταζόπουλος. Ήταν προπονητής της Εθνικής Ελλάδος στους Μεσογειακούς Αγώνες το 1971 και στους Βαλκανικούς Αγώνες το 1982. Υπήρξε πρόεδρος του Συνδέσμου Ελλήνων Προπονητών.

# Παραπομπές 

# Εξωτερικοί σύνδεσμοι 

Θέμης Χολέβας, στατιστικά στοιχεία αθλητή στον επίσημο ιστότοπο της Ελληνικής Ομοσπονδίας Καλαθοσφαίρισης (Ελληνικά).
ΣΕΓΑΣ
ΕΟΚ προπονητής
Αφιέρωμα ant1online.gr
Αφιέρωμα contra.gr
