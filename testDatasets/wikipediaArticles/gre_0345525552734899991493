
## Υπουργείο Παιδείας, Έρευνας και Θρησκευμάτων

Το Υπουργείο Παιδείας, Έρευνας και Θρησκευμάτων συγκροτήθηκε στις 23 Σεπτεμβρίου 2015 περιλαμβάνοντας στις αρμοδιότητές του τα θέματα παιδείας, εκπαίδευσης, έρευνας, καινοτομίας και θρησκευμάτων.Καταργήθηκε στις 8 Ιουλίου 2019 και αντικαταστάθηκε από το Υπουργείο Παιδείας και Θρησκευμάτων.

# Γενικές Γραμματείες Υπουργείου 

Γενική Γραμματεία Παιδείας
Γενική Γραμματεία Έρευνας και Τεχνολογίας
Γενική Γραμματεία Δια Βίου Μάθησης και Νέας Γενιάς
Γενική Γραμματεία Θρησκευμάτων

# Εποπτευόμενοι Φορείς 

Κέντρο Ελληνικής Γλώσσας
Ινστιτούτο Εκπαιδευτικής Πολιτικής (Ι.Ε.Π.)
Ινστιτούτο Τεχνολογίας Υπολογιστών και Εκδόσεων (Ι.Τ.Υ.Ε. - "Διοφαντός")

# Ιστορία 

Στις 21 Ιουνίου 2012 με το Π.Δ. 85/2012, μετά από πρόταση του Πρωθυπουργού Α. Σαμαρά, συνεστήθη το Υπουργείο Παιδείας και Θρησκευμάτων, Πολιτισμού και Αθλητισμού με τη συγχώνευση, μεταξύ άλλων, του πρώην Υπουργείου Παιδείας, Δια βίου Μάθησης και Θρησκευμάτων με το πρώην Υπουργείου Πολιτισμού και Τουρισμού.Στις 25 Ιουνίου 2013, με το Π.Δ. 118/2013, το Υπουργείο Παιδείας και Θρησκευμάτων, Πολιτισμού και Αθλητισμού μετονομάστηκε σε Υπουργείο Παιδείας και Θρησκευμάτων και ιδρύθηκε το Υπουργείο Πολιτισμού και Αθλητισμού.
Τον Ιανουάριο του 2015 με απόφαση του πρωθυπουργού Αλέξη Τσίπρα συστάθηκε το Υπουργείο Πολιτισμού,Παιδείας και Θρησκευμάτων (Υ.ΠΟ.ΠΑΙ.Θ.).
Στις 23 Σεπτεμβρίου 2015 το Υπουργείο μετονομάστηκε από Υπουργείο Πολιτισμού, Παιδείας και Θρησκευμάτων σε Υπουργείο Παιδείας, Έρευνας και Θρησκευμάτων.

# Αρμοδιότητες Αναπληρωτών Υπουργών 

Στην πρώην Αναπληρώτρια υπουργό Παιδείας, Έρευνας και Θρησκευμάτων Σία Αναγνωστοπούλου ανατέθηκε η άσκηση των ακόλουθων αρμοδιοτήτων: α) από τη Γενική Γραμματεία υπουργείου Παιδείας, Έρευνας και Θρησκευμάτων, της Γενικής Διεύθυνσης Ανώτατης Εκπαίδευσης, με το σύνολο των αρμοδιοτήτων που υπάγονται σε αυτή β) της Γενικής Γραμματείας Δια Βίου Μάθησης και Νέας Γενιάς του υπουργείου Παιδείας, Έρευνας και Θρησκευμάτων, με το σύνολο των Διευθύνσεων και Τμημάτων που υπάγονται σε αυτή.
Στον πρώην Αναπληρωτή Υπουργό Παιδείας, Έρευνας και Θρησκευμάτων Κωνσταντίνο Φωτάκη ανατέθηκε η άσκηση του συνόλου των αρμοδιοτήτων των Υπηρεσιών της Γενικής Γραμματείας Έρευνας και Τεχνολογίας του πρώην Υπουργείου Παιδείας και Θρησκευμάτων.
Στην πρώην Υφυπουργό Παιδείας, Έρευνας και Θρησκευμάτων, Μερόπη Τζούφη, ανατέθηκε η άσκηση των ακόλουθων αρμοδιοτήτων από τη Γενική Γραμματεία του Υπουργείου Παιδείας, Έρευνας και Θρησκευμάτων: α) της Αυτοτελούς Διεύθυνσης Ευρωπαϊκών και Διεθνών Θεμάτων με το σύνολο των αρμοδιοτήτων που υπάγονται σε αυτή, β) της Αυτοτελούς Διεύθυνσης Παιδείας Ομογενών, Διαπολιτισμικής Εκπαίδευσης, Ξένων και Μειονοτικών Σχολείων, με την επιφύλαξη των αρμοδιοτήτων που σχετίζονται με τα θέματα που άπτονται των Μειονοτικών Σχολείων, των Σχολείων Κωνσταντινούπολης και των Σχολείων της Αλβανίας, οι οποίες ασκούνται από κοινού με τον Υπουργό και γ) της Διεύθυνσης Βιβλιοθηκών, Αρχείων και Εκπαιδευτικής Ραδιοτηλεόρασης της Γενικής Διεύθυνσης Ανθρώπινου Δυναμικού.

# Διατελέσαντες Υπουργοί 

# Παραπομπές 

# Εξωτερικοί Σύνδεσμοι 

Ιστοσελίδα Υπουργείου Παιδείας και Θρησκευμάτων
