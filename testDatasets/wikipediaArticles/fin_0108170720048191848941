
## Josefiina Huttunen

Josefiina Huttunen (1865–1957) oli suomalainen muotiliikkeen pitäjä ja maallikkosaarnaaja. ”Sisar” Huttunen johti yhdessä asianajaja ja toimittaja Jean Boldtin kanssa Nikolainkirkon valtausta kesäkuussa 1917.
Liperistä kotoisin ollut Huttunen omisti 1900-luvun alussa muotiliikkeen Helsingin Korkeavuodenkadulla. Hän oli aiemmin ollut Pelastusarmeijan upseerina mutta erkaantui sitten tästä liikkeestä ja toimi itsenäisenä maallikkosaarnaajana. Nikolainkirkon valtaus tapahtui 17. kesäkuuta 1917, kun Boldtin ja Huttusen johtama usean sadan henkilön joukko otti kirkon haltuunsa jumalanpalveluksen jälkeen. Valtaus jatkui seuraavan päivän aamuyöhön saakka, kunnes miliisi onnistui pidättämään Boldtin ja tyhjentämään kirkon. Jo ennen kirkon valtausta Boldtin ja Huttusen kannattajat olivat pitäneet useampana päivänä kokouksiaan Senaatintorilla ja Nikolainkirkon portailla.
Huttunen oli Boldtin ohella toinen päähenkilöistä kirjailija Juha Siltasen vuonna 2014 Nikolainkirkon valtauksesta kirjoittamassa näytelmässä Vallankumous eli Sisar Huttusen ihmeellinen elämä.

# Lähteet 

