
## VM i ishockey 2015

VM i ishockey 2015 var det 79. verdensmesterskab i ishockey, arrangeret af International Ice Hockey Federation. Mesterskabet havde deltagelse af 47 hold, der spillede VM-turneringer på seks forskellige niveauer.
Topdivisionen (tidligere kaldt "A-VM") med deltagelse af de 16 bedste hold blev afviklet i Tjekkiet i perioden 1. - 17. maj 2015 med Prag og Ostrava som værtsbyer. Det var 10. gang at Tjekkoslovakiet eller Tjekkiet var vært for VM i ishockey.
Mesterskabet blev vundet af Canada, som gik ubesejret gennem turneringen, og som i finalen besejrede de forsvarende mestre fra Rusland med 6-1. Triumfen var Canadas 25. VM-titel, men den første siden 2007, og sejren betød også, at holdets anfører, Sidney Crosby, blev det 26. medlem af Triple Gold Club.
Bronzemedaljerne gik til USA, som i bronzekampen besejrede værtslandet Tjekkiet med 3-0 i en kamp, hvor hjemmeholdets Jaromir Jagr i en alder af 43 år spillede sin sidste landskamp.
Mesterskabet gjaldt endvidere som den sidste kvalifikationsturnering til den olympiske ishockeyturnering i 2018, idet de otte bedste hold på IIHF's verdensrangliste efter turneringen sikrede sig en plads i OL-turneringen. De otte pladser gik til Canada, Rusland, Sverige, Finland, USA, Tjekkiet, Schweiz og Slovakiet.Turneringerne på de øvrige fem niveauer blev spillet i løbet af april 2015:

# Topdivisionen 

# Værtsland 

Værtskabet for mesterskabet blev endeligt placeret ved IIHF's årskongres den 21. maj 2010 i Köln. Den tjekkiske ansøgning fik 84 stemmer, mens den anden ansøger, Ukraine, måtte nøjes med 22 stemmer. Det er 10. gang at Tjekkoslovakiet eller Tjekkiet er vært for VM i ishockey.

# Arenaer 

Den største af de to arenaer var O2 Arena i Prag, som blev bygget til VM 2004, og som havde plads til 18.000 tilskuere. Den anden arena var ČEZ Aréna i Ostrava, som blev bygget i 1986 og renoveret i forbindelse med VM i 2004. ČEZ Arena havde plads til 9.800 tilskuere.

# Indledende runde 

Holdene var inddelt i to grupper med otte hold. Holdene var blevet fordelt mellem de to grupper efter deres verdensranglisteplacering (angivet i parentes) efter VM 2014.
I hvar gruppe spillede de otte hold en enkeltturnering alle-mod-alle. De fire bedste hold i hver gruppe gik videre til kvartfinalerne, mens holdene der endte på ottendepladserne i de to puljer rykkede ned i 1. division gruppe A.

# Gruppe A 

Kampene i gruppe A blev spillet i O2 Arena i Prag.

# Gruppe B 

Kampene i gruppe B spilledes i ČEZ Aréna i Ostrava.

# Slutspil 

Slutspillet havde deltagelse af de fire bedste hold fra hver af de to indledende grupper.

# Samlet rangering 

# Medaljevindere 

# Hædersbevisninger 

# MVP 

Jaromir Jagr fra Tjekkiet blev af turneringsledelsen valgt som mesterskabets mest værdifulde spiller.

# Bedste spillere 

Valgt af turneringsledelsen.

# All star-hold 

Valgt af medierne.

# 1. division 

1. division bestod af to grupper, der hver især var hhv. andet og tredje niveau i VM-hierarkiet.

# Gruppe A 

1. divsion gruppe A var andet niveau af VM-hierarkiet. Turneringen havde deltagelse af seks hold, der spillede en enkeltturnering alle-mod-alle, og den blev afviklet i Tauron Arena i Krakow, Polen i perioden 19. - 25. april 2015.
Turneringen blev vundet af Kasakhstan, som dermed rykkede op i den bedste række igen efter blot én sæson i 1. division gruppe A. Det var i øvrigt tredje gang i træk, at kasakherne spillede sig til oprykning igen i sæsonen efter de var rykket ned fra topdivisionen. Den anden oprykningsplads gik til Ungarn, som sidst havde spillet i topdivisionen i 2009. Til gengæld rykkede Ukraine ned i 1. division gruppe B efter to sæsoner i 1. division gruppe A.

# Gruppe B 

1. divsion gruppe B var tredje niveau af VM-hierarkiet. Turneringen havde deltagelse af seks hold, der spillede en enkeltturnering alle-mod-alle, og den blev afviklet i arenaen IJssportcentrum Eindhoven i Eindhoven, Holland i perioden 13. – 19. april 2015. Turneringen blev vundet af Sydkorea, som dermed rykkede tilbage op i 1. division gruppe A efter blot én sæson på dette niveau. Til gengæld rykkede Holland ned i 2. division gruppe A.

# 2. division 

2. division bestod af to grupper, der hver især var hhv. fjerde og femte niveau i VM-hierarkiet.

# Gruppe A 

2. divsion gruppe A var fjerde niveau af VM-hierarkiet. Turneringen havde deltagelse af seks hold, der spillede en enkeltturnering alle-mod-alle, og den blev afviklet i arenaen Laugardalur Arena i Reykjavik, Island i perioden 13. – 19. april 2015. Turneringen blev vundet af Rumænien, som dermed rykkede tilbage op i 1. division gruppe B efter blot én sæson på dette niveau. Til gengæld rykkede Australien ned i 2. division gruppe A.

# Gruppe B 

2. divsion gruppe B var femte niveau af VM-hierarkiet. Turneringen havde deltagelse af seks hold, der spillede en enkeltturnering alle-mod-alle, og den blev afviklet i arenaen Grandwest Ice Arena i Cape Town, Sydafrika i perioden 13. – 19. april 2015. Turneringen blev vundet af Kina, som dermed rykkede op i 2. division gruppe A. Til gengæld rykkede værtslandet Sydafrika ned i 3. division.

# 3. division 

3. divsion var sjette og nederste niveau af VM-hierarkiet. Turneringen havde deltagelse af syv hold, der spillede en enkeltturnering alle-mod-alle, og den blev afviklet i arenaen İzmir Büyükşehir Belediyesi Buz Sporları Salonu i İzmir, Tyrkiet i perioden 3. – 12. april 2015. Turneringen blev vundet af Nordkorea, som dermed sikrede sig oprykning til 2. division gruppe B ved det efterfølgende VM.
Bosnien og Hercegovina deltog i VM for første gang siden 2008.

# Kilder / eksterne henvisninger 

International Ice Hockey Federation (engelsk)
2015 Ice Hockey World Championship (engelsk) (tjekkisk)
2015 Ice Hockey World Championship - Division I, Group A (engelsk) (nederlandsk/hollandsk)
2015 Ice Hockey World Championship - Division I, Group B (engelsk) (polsk)
2015 Ice Hockey World Championship - Division II, Group A (engelsk)
2015 Ice Hockey World Championship - Division II, Group B (engelsk)
2015 Ice Hockey World Championship - Division III (engelsk)

# Noter 

