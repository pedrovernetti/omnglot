
## Associated Press

The Assosciated Press (AP) ονομάζεται το βασικό και κυρίαρχο ειδησεογραφικό πρακτορείο των ΗΠΑ. Η λειτουργία του έχει μορφή διεθνούς συνεταιριστικής οργάνωσης μη κερδοσκοπικού χαρακτήρα.
Ιδρύθηκε τον Μάιο του 1848 ως "Χάρμπορ Νιούς Ασοσιέσιον" με πρωτοβουλία έξι εφημερίδων της Νέας Υόρκης προκειμένου ν΄ αντιμετωπιστεί συλλογικά το οικονομικό κόστος της δημοσιογραφικής κάλυψης όλων των γεγονότων που συνέβαιναν την εποχή εκείνη και ειδικότερα του πολέμου των ΗΠΑ στο Μεξικό (1846 – 1848). Εξ ου και η αρχική του ονομασία "Νιού Γουόρκ Ασοσιέιτεντ Πρες".Στη δεκαετία του 1890 το ΑΠ, έχοντας κύριο αντίπαλο του χώρου τον Ηνωμένο Τύπο (Γιουνάιτεντ Πρες), έτυχε τις σημαντικότερες αλλαγές της μορφής με την οποία εμφανίζεται σήμερα.
Το 1893 συνδέθηκε με το αγγλικό πρακτορείο Ρώυτερ που κάλυπτε ειδησεογραφικά τη Γηραιά Ήπειρο και τις κτήσεις της Βρετανικής Αυτοκρατορίας ανταλλάσσοντας συνεχή ειδησεογραφική αλληλοπληροφόρηση Αμερικής και Ευρώπης. Μετά τον Β' Π.Π. επεκτάθηκε στη Μέση Ανατολή.
Σήμερα το ΑΠ που εδρεύει στη νήσο Μανχάταν αποτελεί ένα σύνθετο και πολυδύναμο ΜΜΕ με δικό του δορυφορικό σταθμό (1982), καλύπτοντας ανάγκες εφημερίδων, ραδιοφώνου και τηλεόρασης με ειδησεογραφικά δελτία, ανταποκρίσεις και σπουδαίο φωτογραφικό, κινηματογραφικό και βιντεοσκοπικό αρχείο.που συντάσσουν και συγκεντρώνουν συνεργαζόμενα μέλη του, διασκορπισμένα σε 245 περίπου γραφεία σ΄ όλο τον κόσμο. Οι περισσότερες ειδήσεις του αποτελούν αναμεταδόσεις, ακόμα και ηλεκτρονικής μορφής στο διαδύκτιο που «αλιεύονται» ανάλογα της σημαντικότητάς τους από διάφορα εθνικά ή ιδιωτικά συνεργαζόμενα ειδησεογραφικά ΜΜΕ κατόπιν συναινετικής αδείας. Το 1994 εγκαινιάσθηκε ο τηλεοπτικός σταθμός του «ΑΠ-Τελεβίζιον νιούς» με έδρα το Λονδίνο.

# Πηγές 

"Εγκυκλοπαίδεια Πάπυρος Larousse Britannica" τομ.11ος, σελ.430.

# Εξωτερικοί σύνδεσμοι 

Associated Press website
AP photo archive
AP news
