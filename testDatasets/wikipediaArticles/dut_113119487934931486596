
## Ponjaard (Beveren)

Beveren (ook wel: Beveren-Waas) is een gemeente in de Belgische provincie Oost-Vlaanderen. Zij heeft als deelgemeenten Beveren, Melsele, Haasdonk, Vrasene, Kieldrecht, Verrebroek, Kallo en Doel. De gemeente telt ruim 48.000 inwoners, die Beveraars of Bevernaars worden genoemd.In haar huidige vorm ontstond de gemeente bij de gemeentelijke herindeling van 1977. Naar oppervlakte is het de op twee na grootste van Vlaanderen, na Antwerpen en Gent. Op het grondgebied van Beveren ligt de Waaslandhaven, het deel van de haven van Antwerpen op de linkeroever. Hoewel de Antwerpse havenbazen zo veel mogelijk winst richting Antwerpen proberen te laten vloeien, zorgen de bedrijven in deze havenzone, alsook de kerncentrale in Doel voor veel inkomsten zodat de gemeente lagere gemeentebelastingen kan heffen.
In 2005 werd er een nieuw logo en slagzin gekozen voor de gemeente Beveren. De slagzin luidt: "Heerlijkheid, vroeger en nu". In 2017 werd er opnieuw een nieuw logo en slagzin gekozen voor de gemeente. De slagzin luidt: "Beveren verbindt".
Beveren is na Waasmunster het oudste politieke centrum in het Waasland en vormde een uitgestrekte heerlijkheid, die in ca. 1575 opgesplitst werd. Vandaag is Beveren de op één na grootste gemeente van het Waasland als je de deelgemeenten niet meerekent. Enkel Sint-Niklaas doet beter en telt meer inwoners. Groot-Beveren, zoals Beveren en haar deelgemeenten in de volksmond worden genoemd, is qua oppervlakte een van de grootste gemeenten van België. Na Antwerpen en Gent is het de grootste Vlaamse gemeente in oppervlakte. Het aantal inwoners ligt hoger dan centrumstad Turnhout, maar ook hoger dan steden zoals Dendermonde en Lokeren. We kunnen stellen dat Beveren, aangezien het niet de titel 'stad' draagt, de grootste niet-stedelijke Vlaamse gemeente is op inwonersaantal en in oppervlakte.

# Geschiedenis 

# Het Land Van Beveren 

In de vroegste geschiedenis was het 'Land van Beveren' een onmetelijke vlakte met talrijke rivieren en eilandjes. Doorbraken, veroorzaakt door het stijgend zeeniveau, brachten dit land steeds meer onder invloed van de getijden. Aan de grens van dit vloedgebied zijn nederzettingen ontstaan, waarvan vaststaat dat ze door de Romeinen zijn bezocht of bewoond. Met primitieve dammen, die later op initiatief van kloosters en abdijen tot dijken werden verhoogd en versterkt, hebben de eerste streekbewoners de strijd met het water aangebonden en hun gemeenschappelijke schapenweiden gewonnen op het slikkengebied.
Tijdens de invallen van de Noormannen in de 9e eeuw kregen de plaatselijke vazallen van de graaf van Vlaanderen opdracht om de streek langs de Schelde te verdedigen. Uit deze vazallen zijn de Heren van Beveren voortgekomen. Het oudste document waarin "het land van Beveren" vermeld wordt dateert van in 965. Het Land van Beveren was veel groter dan het huidige Beveren. Het land omvatte naast Beveren ook Doel, Kallo, Kieldrecht en Verrebroek, samen met belangrijke gedeelten van Haasdonk, Melsele, Meerdonk, Vrasene en Zwijndrecht. Ook had de “Heer van Beveren” zeggenschap over gebieden, die in het toenmalige Land van Waas gelegen waren. Het ging over gronden in het centrum van Sint-Niklaas, in het centrum van Lokeren, in Sombeke (Waasmunster) en in Belsele.
Hoewel de heren van Beveren als vazallen van de graaf van Vlaanderen ontstaan waren, konden ze lange tijd een zelfstandige koers varen. Daaraan kwam in 1334 een einde toen Jan van Beveren (tevens bisschop van Potenza) de heerlijkheid Beveren verkocht aan Lodewijk II van Nevers, graaf van Vlaanderen. Beveren bleef wel lange tijd bestuurlijk een aparte entiteit, met onder meer eigen maten en gewichten. (Nu is dit nog te merken aan de zegswijze "een Beverse maat" met betrekking tot bier).
In de late middeleeuwen was het Land van Beveren een rijk landbouwgebied, met belangrijke turfwinningen in het noordelijke deel.
De 16e eeuw was rampzalig voor de polders. Zo zette in 1570 de Allerheiligenvloed de polders van het Waasland onder water. Bij het beleg van Antwerpen door de Spanjaarden werden uit strategische overwegingen de resterende dijken door Spaanse en Hollandse legers doorgestoken.
In 1575 werden de rechten van de heerlijkheid openbaar verkocht en raakte het gebied verdeeld. Een Antwerps koopman kocht de gronden van Kallo met rechten op de Schelde. Doel en Kieldrecht vormden samen een apart heerlijkheid. Een groot deel van de heerlijkheid kwam in handen van de machtige adelsdynastie de Croÿ en later die van de Arenbergs.
Op 2 juli 1702 verwoest een grote brand bijna de ganse dorpskom van Beveren die nadien wordt heropgebouwd.
Na de Franse Revolutie in 1792 verloor de adel zijn macht. Alle heerlijke rechten werden afgeschaft en de parochies werden afzonderlijke gemeenten.
Vanaf de 17e eeuw startten nieuwe inpolderingen, na de oorlogsinundaties. In 1846 is het op één na laatste schorrengebied ingedijkt. De Schelde is bedwongen, tot de grote overstroming van 1953 die delen van Doel en Kallo onder water zet.
Beveren kent heden een economische en culturele bloei. Dit komt onder andere door de industriegebieden en de haven van Antwerpen die ook op het grondgebied van Beveren uitbreidt. De deelgemeente Doel wordt daarbij echter bedreigd door het steeds uitbreidend havengebied.

# Beveren tijdens de Wereldoorlogen 

Toen de schaduw van de Oorlog zich over Europa wierp werden er voorbereidingen getroffen. Voor 1914 werd Het Fort van Haasdonk gebouwd en over een lengte van 5 km werd een keten van bijna 200 bunkers aangelegd. Deze defensiegordel behoorde tot de fortenring van Antwerpen. Het Fort van Haasdonk zelf is nog vrij intact gebleven omdat de bevelhebber niet anders kon dan zich overgeven toen de Duitsers oprukten in 1914.
Tijdens de Bezetting is de verzetsbeweging De Witte Brigade in Beveren actief. Vele leden hiervan zijn bij acties omgekomen. Dit is vandaag de dag nog te merken aan bepaalde straatnamen.

# Recente geschiedenis 

In de nacht van 1 februari 1953 slaat een zware, met springtij gepaard gaande storm, een bres in de zeedijk. Verschillende polders overstromen en honderden huizen lopen ernstige schade op.
Begin jaren 1960 duikt voor de polders een ander probleem op. De Antwerpse haven had op de rechteroever van de Schelde te weinig expansiemogelijkheden. De toekomst van de haven lag volgens de plannenmakers op de linkeroever, grotendeels op het grondgebied van de latere gemeente Beveren. Zo maakten de vruchtbare polders, die in het verleden moeizaam op het water veroverd waren, plaats voor havendokken. Op 1 april 1971 gingen de werken van start aan de Kallosluis, momenteel de enige toegang tot de Waaslandhaven. De aanleg van het Waaslandkanaal was de volgende stap. Dit kanaaldok is aangelegd met twee insteekdokken die bestemd zijn voor de overslag van vloeibare en gasvormige producten. Haaks daarop liggen de drie grote havendokken: het Doeldok, het Vrasenedok voor de overslag van stuk- en massagoederen en het Verrebroekdok. Inmiddels werd nabij Doel ook een containerterminal gebouwd, met daarop aansluitend het Deurganckdok. Momenteel bevinden zich in de Beverse Waaslandhaven een tachtigtal bedrijven. De Liefkenshoek-autotunnel, geopend in 1991, zorgt voor de ontsluiting van de gehele linkeroever.
In 1978 zorgde de Wet Chabert voor een oplossing in het conflict tussen Antwerpen en het Waasland . Er kwam een tweedeling tussen het havengedeelte en de industriële terreinen. De haven en het beheer kwamen Antwerpen toe, de industriële uitbating en inkomsten waren voor de linkeroever (door de Maatschappij Linkerscheldeoever)
In 1977 wordt door de Belgische gemeentefusies een groot deel van het "Land van Beveren" weer hersteld, omdat veel deelgemeenten in vroeger tijden deel uitmaakten van de oude heerlijkheid. Door de fusie vormen Beveren, Doel, Haasdonk, Kallo, Kieldrecht, Melsele, Verrebroek en Vrasene met een totale oppervlakte van ruim 15 000 ha een van de meest uitgestrekte gemeenten van Vlaanderen. Het totaal aantal inwoners bedraagt 48.165 sinds 01/01/2018. In 2017 was dit 47.379 (20.358 in Beveren, 10.576 in Melsele, 4.281 in Haasdonk, 3.970 in Vrasene, 3.818 in Kieldrecht, 2.269 in Kallo en 142 in Doel).
Op 19 februari 2009 kreeg Beveren er in één keer zo'n 35-tal winkels bij in Warande Shopping, waardoor zijn positie als grootste winkeldorp van Vlaanderen werd versterkt.
Ook heeft de gemeente in 2014 de zorg voor de zelfstandigen verhoogd en een extra oor gegeven, daarom werd onder de plaatselijke schepen de Lokale Raad van Economie en Middenstand
opgestart.
Beveren blijft ook landschappelijk aantrekkelijk: naast een uitgestrekt polderlandschap en de meer typische Wase landerijen met hun bolle akkers, bevinden zich hier enkele mooie natuur- en parkgebieden.
De oude bunkerlinie is ook een van de bekende trekpleisters van het Beverse Grondgebied.
In het voorjaar van 2010 hebben voorbereidende gesprekken plaatsgevonden rond een mogelijke fusie tussen de gemeenten Kruibeke en Beveren.
Uitspraken van de Beverse burgemeester laten echter verstaan dat dit niet voor de gemeenteraadsverkiezingen van 2012 een realistisch scenario is.

# Geografie 

# Deelgemeenten 

Bron: Website Gemeente Beveren

# Kaart 

De gemeente Beveren grenst aan volgende gemeenten, deelgemeenten en districten:

a. Berendrecht-Zandvliet-Lillo (Antwerpen)
b. Antwerpen
c. Zwijndrecht
d. Burcht (Zwijndrecht)
e. Kruibeke
f. Bazel (Kruibeke)
g. Temse
h. Sint-Niklaas
i. Nieuwkerken-Waas (Sint-Niklaas)
j. Sint-Gillis-Waas
k. Meerdonk (Sint-Gillis-Waas)
l. Nieuw-Namen (Hulst (Nederland))

# Aangrenzende gemeenten 

# Demografische ontwikkeling 

Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

Bronnen:NIS, Opm:1806 tot en met 1981=volkstellingen; 1990 en later= inwonertal op 1 januari

# Bereikbaarheid 

Zowel per spoor als langs de weg is Beveren gemakkelijk te bereiken.

# Met de fiets 

De Fietssnelweg F4 verbindt Beveren met Gent en met Antwerpen Linkeroever en loopt grotendeels naast spoorlijn 59. Er zijn nog delen die moeten afgewerkt worden.
De Fietssnelweg F41 verbindt de haven van Gent met de Waaslandhaven. Ook van deze fietssnelweg moeten er nog delen worden afgewerkt.
De Fietssnelweg F425 verbindt station Melsele met de Kwarikweg in het zuiden van de Waaslandhaven. Het grootste deel tussen de N70 en de haven moet nog aangelegd worden.
De Lange-afstandsfietsroute 'Grensroute' verbindt Beveren met Burcht en met Doel.

# Met de trein 

Er is een station Beveren en een station Melsele op spoorlijn 59 (Antwerpen-Gent). Vroeger was er ook een station Haasdonk en een station Zwijndrecht-Fort op de grens met Zwijndrecht, maar beiden zijn nu gesloten.

# Met de tram 

Vanuit Antwerpen rijdt tram 3 tot de Krijgsbaan in Melsele.

# Met de bus 

De volgende buslijnen van De Lijn doorkruisen het grondgebied van de gemeente Beveren:
31 (Doel) - Kieldrecht - Verrebroek - Vrasene - Nieuwkerken-Waas - Sint-Niklaas
81 Lokeren - Waasmunster - Sint-Niklaas - Westakkers - Beveren - Zwijndrecht - Antwerpen Linkeroever
82 Lokeren - Waasmunster - Sint-Niklaas - Haasdonk - Beveren - Zwijndrecht - Antwerpen Linkeroever
83 Kieldrecht - Kallo - Beveren - Zwijndrecht Krijgsbaan (- Antwerpen Linkeroever)
84 Kieldrecht - Verrebroek - Vrasene - Beveren - Zwijndrecht Krijgsbaan (- Antwerpen Linkeroever) 
85 Moerbeke-Waas - Sint-Gillis-Waas - Vrasene - Beveren - Zwijndrecht Krijgsbaan (- Antwerpen Linkeroever)
87 Zwijndrecht Krijgsbaan - Burcht - Antwerpen Linkeroever
89 Kieldrecht - Kallo - Antwerpen Linkeroever
Verder bedient belbus 280 (Temse - Kruibeke - Beveren) het zuidelijke deel van Beveren, inclusief deelgemeenten Haasdonk en Melsele. Belbus 240 (Stekene - Sint-Gillis-Waas - Moerbeke) bedient de centra van deelgemeenten Kieldrecht en Verrebroek.

# Met de auto 

Via N49/E34 (A11), afrit Beveren – Melsele – Kallo. N70 naar Beveren.
Via E17, afrit 16 Beveren – Kruibeke. N419 richting Beveren, N70 naar Beveren.
Via E17, afrit 15a Haasdonk, N485 richting Beveren, N70 naar Beveren

# Cultuur 

# Religieus Erfgoed 

Sint-Martinuskerk (Beveren)
De Onze-Lieve-Vrouw van Gaverland kapel (de grootste kapel in België) (Melsele)
Onze-Lieve-Vrouw Hemelvaartkerk (Doel)
Sint-Petrus en Paulus kerk (Kallo)
Onze-Lieve-Vrouwekerk (Melsele)
Sint-Michielskerk (Kieldrecht)
Sint-Engelbertus Kerk (Kieldrecht) (Prosperpolder)
Sint-Laurentius Kerk (Verrebroek)

# Civiel Erfgoed 

Het Fort van Haasdonk
Kasteel Cortewalle
Kasteel Hof Ter Saksen
Fort Liefkenshoek
Hof ter Welle
Singelberg

# Onroerend Erfgoed 

Lijst van onroerend erfgoed in Beveren

# Natuurgebieden 

Park Hof ter Saksen
Park Cortewalle
Groot Rietveld
Grote Geule
Haasop
Paardenschor en Schor Ouden Doel
Ketenisseschoor
De Putten, bedreigd door havenuitbreiding.
De Groene Ring

# Jaarlijkse Activiteiten 

# Musea 

Erfgoedhuis Hof ter Welle Kasteel Hof ter Welle
Belevingscentrum: Fort Liefkenshoek

# Organisaties 

Hertogelijke Heemkundige Kring ‘Het Land van Beveren’
Piet Stautkring

# Scholen 

# Basisonderwijs 

# Secundair Onderwijs 

Gemeentelijk Technisch Onderwijs (GTI)
K.A. (Koninklijk atheneum) - Sportschool Waasland
Sint-Maarten Bovenschool
Sint-Maarten Middenschool

# Kunst Onderwijs 

Gemeentelijk Academie voor Muziek, Woord en Dans (GAMWD)
Stedelijke Academie voor Schone Kunsten Sint-Niklaas - bijafdelingen Beveren

# Volwassenen Onderwijs 

JANITOR
LBC
PCVO

# Politiek 

# Lijst burgemeesters 

1970-1992: Marcel Van der Aa
1993-2003: François Smet
2004-heden: Marc Van de Vijver (CD&V)

# Huidig bestuur 

Meerderheid: 23 zetels
CD&V: 13 zetels
N-VA: 10 zetels
Oppositie: 12 zetels
Open VLD: 1 zetel
Groen: 3 zetels
sp.a: 2 zetels
Vlaams Belang: 4 zetels
Beveren2020: 2 zetels

# Resultaten gemeenteraadsverkiezingen sinds 1976 

De grootste partij staat in kleur.
Onderstaande grafieken tonen de evolutie van de zetelaantallen en meerderheden binnen de Beverse gemeenteraad.

# Cultuur 

# Muziek 

# Theater-, toneel- en musicalverenigingen 

Figurentheater Vlinders & Co
Muzart
Toneelkring De Kleine Kunst
Toneelkring KET
Toneelkring Tassijns
Toneelkring Const Ieveraars
Toneelkring Kunst Veredelt
Toneelkring Reynaert

# Kunst en Collectors 

Beverse verzamelaars
Beverse film- en videoclub
Beverse fotoclub
De Nieuwe Culturele kring

# Sport 

In het vrouwenvolleybal is Beveren de thuisbasis van Asterix Avo Beveren, de fusieclub uit 2016 van Asterix Kieldrecht en Avo Melsele, beide ploegen uit de gemeente. Asterix draait al tientallen jaren mee in de top van het dames volleybal. Verder is er ook de heren Volleybalclub BMV Beveren Melsele Volleybal.
In het voetbal speelde KSK Beveren decennialang in de hoogste klasse en werd tweemaal landskampioen. De club verdween door financiële problemen echter in 2010 en werd opgevolgd door KVRS Waasland - SK Beveren, dat naar Beveren verhuisde. Met Yellow Blue Beveren werd in de laagste provinciale reeksen een nieuwe club opgericht. In de provinciale reeksen speelt ook FC Bosdam Beveren. In de deelgemeenten spelen clubs zoals Eendracht Verrebroek, KSK Kallo, KVK Svelta Melsele, KFC Vrasene, KSK Kieldrecht en Herleving Red Star Haasdonk, maar deze zijn alle actief in de provinciale reeksen.
Op wielervlak heeft men reeds twee maal een passage van de Ronde van Frankrijk gekend.
Atletiekvereniging Volharding
Inlinehockeyclub Huskies Beveren
Kickboxclub Contact Karate Beveren

# Bekende (ex-)inwoners 

Veronique Belleter, Belgisch kampioene wielrennen vrouwen elite
Maarten Bosmans, acteur
Gerard Buyl, wielrenner
Jean-Pierre Coopman, ex-bokser
Dominique Cornu, wielrenner en wereldkampioen tijdrijden bij de beloften
Danzel, zanger (zijn echte naam is Johan Waem)
Eline De Munck, actrice en zangeres
Gérard De Paep, arts en senator
Kamiel D'Hooghe, organist
Danni Heylen, actrice
Kobe Ilsen, presentator
Jonas Ivens, voetballer
Jean Janssens, voetballer
Steven Martens, ex-tenniscoach, ex-CEO Belgische Voetbalbond
Leo Mets, auteur
David Meul, doelman geweest bij o.a. SC Cambuur en Willem II
Jan Miel, kunstschilder (1599–1663)
Jean-Marie Pfaff, doelman
Simon Schoonvliet, schrijver en kunstschilder
Kathleen Smet, triatlete
Pascal Smet, minister van Jeugd, Onderwijs, Gelijke Kansen en Brussel in de Vlaamse Regering-Peeters II.
Piet Staut, kunstenaar
Bruno Stevenheydens, oud-volksvertegenwoordiger
Antonius Triest, bisschop van Brugge en daarna van Gent, geboren op het kasteel 'Hof Ter Walle'
Eduard Van Goethem, vicaris
Wilfried Van Moer, voetballer
Julien Van Remoortere, auteur (1930-2018)
Hilaire Marie Vermeiren, aartsbisschop
Koen Wilssens, atleet

# Trivia 

Beveren won in 2006 de 5 sterren bij het televisieprogramma Fata Morgana op Eén.
In Beveren werd in 2007 voor het eerst op het Europese vasteland de musical Jane Eyre opgevoerd.
In Beveren werd in 2008 het wereldrecord "meest aantal reuzen in een reuzenstoet" gebroken. Dit staat nu op 184.

# Media 

# Literatuur 

Dirk VERELST, Politieke en institutionele geschiedenis (1984)
Frieda MEIRE, Sociaal-economische geschiedenis van de 19e eeuw (1985)
Jef SMESSAERT, Bevolkingsevolutie en bevolkingsstructuren (1986)
Daniel DEBAECKE en Marc GOVAERTS, Het onderwijs in Beveren tijdens de 19e eeuw (1794-1884)
Daniel Debaecke, Aspecten van het religieuze leven in Beveren in de 19e eeuw Frieda MEIRE, Schets van de politieke geschiedenis van de 19e eeuw (1988)
Beatrijs AUGUSTYN, De veenontginning in de 12e - 16e eeuw (1999)
Dirk VAN DUYSE, Kapellen in Beveren : inventarisatie en situering (1995)
Wilfried ANDRIES en Roger PUYNEN, Beverenaars van de twintigste eeuw (2001)
Herman COOLS, Het dialect van Beveren en zijn deelgemeenten (2000)
Philippe CROMBÉ, Carine GOOSSENS, Bart LAUWERS, Kevin POSCHET, Bert VERWERFT en Richard WILLEMS, Beveren. Heerlijk land aan de Schelde (2018)

# Enkele Foto's 

 
 

# Externe links 

Officiële website van de gemeente Beveren
Hertogelijke Heemkundige Kring Het land van Beveren
Bevereninbeeld.be
