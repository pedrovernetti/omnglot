
## Μίνι Εστάντι

Το Μίνι Εστάντι (Καταλανική προφορά: [[[Βοήθεια:Οδηγός προφοράς IPA|[ˈmini əsˈtaði]]]], που σημαίνει "Μίνι Γήπεδο"), είναι ποδοσφαιρικό γήπεδο το οποίο βρίσκεται βρίσκεται στην Βαρκελώνη στη Καταλονία της Ισπανίας. Η χωρητικότητα φθάνει τα 15.276 άτομα και βρίσκεται απέναντι από το Καμπ Νόου, το γήπεδο της κύριας ομάδας. Σήμερα το γήπεδο είναι η έδρα της ΦΚ Μπαρτσελόνα Β (αναπληρωματική ομάδα της Μπαρτσελόνα), της γυναικείας ομάδας της Μπαρτσελόνα και της Χουβενίλ Α. 

# Αθλητική χρήση 

Το στάδιο ήταν η έδρα της ΦΚ Μπαρτσελόνα Γ μέχρι το 2007, όταν η ομάδα διαλύθηκε. Επίσης, το στάδιο ήταν έδρα των Μπαρτσελόνα Ντράγκονς, μιας ισπανικής ομάδας Αμερικανικού ποδοσφαίρου, μέχρι τη διάλυση της το 2003.
Μερικές φορές, στο στάδιο αγωνίζεται και η εθνική ομάδα της Ανδόρρας.

# Συναυλίες 

Οι Queen έδωσαν συναυλία στο στάδιο, κατά τη διάρκεια περιοδείας, στις 1 Αυγούστου 1986.
Ο Ντέιβιντ Μπόουι είχε δύο συναυλίες (σε δύο συνεχόμενα βράδια) κατά τη διάρκεια περιοδείας στις 7-8 Ιουλίου 1987.
Ο Έλτον Τζον τραγούδησε στο γήπεδο σε συναυλία στις 21 Ιουλίου 1992. Η συναυλία ηχογραφήθηκε και κυκλοφόρησε σε VHS και DVD.

# Μέλλον 

Ως μέρος του σχεδίου Εσπάι Μπάρτσα, το γήπεδο Μίνι Εστάντι θα κατεδαφιστεί υπέρ του Νόου Παλάου Μπλαουγκράνα. Το νέο στάδιο Γιόχαν Κρόιφ θα κατασκευαστεί στην Θιουτάτ Εσπορτίβα Ζοάν Γκαμπέρ, το οποίο θα στεγάσει την αναπληρωματική ομάδα και τις γυναικείες ομάδες της Μπαρτσελόνα.Αναμένεται ότι το Μίνι Εστάντι θα κατεδαφιστεί μετά τη λήξη της σεζόν 2018-19, όταν το Εστάντι Γιόχαν Κρόιφ προβλέπεται να ανοίξει τις πόρτες του.

# Παραπομπές 

