
## Επανωχώρι Εύβοιας

Για συνώνυμους οικισμούς στην Ελλάδα δείτε το λήμμα: Επανωχώρι

Το Επανωχώρι ή Πανωχώρι είναι ημιορεινός οικισμός της Περιφερειακής Ενότητας Εύβοιας σε υψόμετρο 380 μέτρα. 

# Γεωγραφία - Αξιοθέατα 

Το Επανωχώρι βρίσκεται στην Νότια Εύβοια, σε απόσταση μόλις 24 χλμ. Α.-ΒΑ. από την Κάρυστο, 142 χλμ. ΝΑ. από την Χαλκίδα και 3,5 χλμ. ΒΔ. του Πλατανιστού. Είναι ένας ιδιαίτερα γραφικός οικισμός και στα δυτικά του βρίσκεται καταρράκτης ύψους 6 μέτρων που χύνεται στον ποταμό Πλατανιστό, ο οποίος αφού διασχίσει την ομώνυμη κοιλάδα εκβάλλει στην παραλία Ποτάμι. Στο Πανωχώρι επίσης υπάρχουν νερόμυλοι και πηγές, αλλά και δύο πέτρινα γεφύρια. Το μεγαλύτερο είναι του 1876 ηπειρώτικης τεχνοτροπίας, ενώ το μικρότερο τουρκικής. 

# Διοικητική ιστορία 

Επισήμως ο οικισμός αναφέρεται στις 07/04/1951 να απογράφεται στην τότε κοινότητα Πλατανιστού, αλλά υπάρχει αναφορά στον οικισμό το 1911, ως οικισμό που υπαγόταν στο Δήμο Καρυστίων. 
-Στις 07/04/1951 αναγνωρίστηκε ο οικισμός και υπάχθηκε στην κοινότητα Πλατανιστού. 
-Στις 04/12/1997 η κοινότητα καταργήθηκε και υπάχθηκε στο Δήμο Καρύστου ως δημοτικό διαμέρισμα.
Σύμφωνα με το πρόγραμμα Καλλικράτης, μαζί με τους Άγιους, τον Ελαιώνα, το Καστρί, τη νησίδα Μανδηλού, Τα Πηδουλαίικα, τον Πλατανιστό και το Ποτάμι αποτελούν την τοπική κοινότητα Πλατανιστού της δημοτικής ενότητας Kαρύστου που υπάγεται στο Δήμο Καρύστου και σύμφωνα με την απογραφή του 2011 έχει 16 μόνιμους κατοίκους. Το Επανοχώρι κατά την απογραφή του 2001 είχε 35 κατοίκους.

# Εξωτερικοί σύνδεσμοι 

Οι πηγές του Πανωχωρίου στο https://www.youtube.com

# Παραπομπές 

