
## Κόφτρα Αιτωλοακαρνανίας

Η Κόφτρα είναι πεδινό χωριό της Αιτωλοακαρνανίας στο δήμο Θέρμου με υψόμετρο 220 μέτρα, το οποίο βρίσκεται ανατολικά της λίμνης Τριχωνίδας και στα όρια του δήμου με το δήμο Ναυπακτίας. Απέχει 40 χλμ. Α.-ΝΑ. από το Αγρίνιο, 10 χλμ. ΝΑ. από το Θέρμο και 33 χλμ. ΒΔ. από την Ναύπακτο. Από το χωριό διέρχεται η επαρχιακή οδός Θέρμου - Λουτρά Στάχτης - Σίμου. Στα δυτικά και προς τα βόρεια βρίσκεται ο λόφος Μέγα Λάκκος (618 μ. ύψος) που δεσπόζει στο οροπέδιο του Θέρμου και έχει πανοραμική θέα της περιοχής. Ως οικισμός αναγνωρίστηκε το 1940 και προσαρτήθηκε στην τότε κοινότητα Αναλήψεως. Σύμφωνα με το σχέδιο Καλλικράτης, μαζί με την Ανάληψη, τα Καημένα Αμπέλια, το Μετόχι, τα Λιαρέικα, τη Μαραθούλα, το Λιβάδι, την Παλιουριά και τον Φλεσουριά αποτελούν τη τοπική Κοινότητα Αναλήψεως που υπάγεται στο δήμο Θέρμου και σύμφωνα με την απογραφή του 2011 έχει πληθυσμό 69 μόνιμους κατοίκους. 

# Παραπομπές 

