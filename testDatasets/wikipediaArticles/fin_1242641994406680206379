
## Nacho Monreal

Ignacio ”Nacho” Monreal Eraso (s. 26. helmikuuta 1986 Pamplona, Navarran maakunta, Espanja) on espanjalainen jalkapalloilija, pelipaikaltaan vasen laitapuolustaja. Hän edustaa Primera Divisiónissa pelaavaa Real Sociedadia.
Monreal on Osasunan kasvatti. Ensiesiintymisensä pääsarjatasolla hän teki 22. lokakuuta 2006 ottelussa Valenciaa vastaan. Kaudesta 2007–2008 lähtien hän oli joukkueen ykkösvalinta pelipaikalleen.10. kesäkuuta 2011 hän teki viisivuotisen sopimuksen kesän aikana jo kovasti vahvistuneen Málagan kanssa. Hänestä maksettiin 6 miljoonan euron siirtokorvaus.Tammikuussa 2013 Monreal siirtyi Englannin Valioliigan Arsenaliin, jossa hän pelasi 6,5 vuotta.
Monreal kuului Espanjan alle 21-vuotiaiden maajoukkueen kokoonpanoon vuoden 2009 EM-kilpailuissa. Ensiesiintymisensä Espanjan maajoukkueessa hän teki 12. elokuuta 2009 ystävyysottelussa Makedoniaa vastaan.

# Lähteet 

# Aiheesta muualla 

Nacho Monrealin tilastot BDFutbol-sivustolla (englanniksi)
