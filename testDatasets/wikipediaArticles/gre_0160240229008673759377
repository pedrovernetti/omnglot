
## Αρσίνοος

Στην ελληνική μυθολογία με το όνομα Αρσίνοος (από τις λέξεις άρσις + νόος-νους, ο κατά κάποιο τρόπο συμβιβαστικός, ο ευπειθής, ή "αερσίνοος=υπερήφανος") είναι γνωστός ένας επιφανής κάτοικος της νήσου Τενέδου. Τη θυγατέρα του Αρσινόου, η οποία ονομαζόταν Εκαμήδη, την άρπαξε ο Αχιλλέας όταν πέρασε από το νησί πηγαίνοντας στον Τρωικό Πόλεμο (αργότερα θεωρήθηκε σκλάβα του Νέστορα). Ο Αρσίνοος αναφέρεται στην Ιλιάδα (ραψωδία Λ, στίχος 326).

# Παραπομπές 

# Πηγή 

Κρουσίου: Λεξικόν Ομηρικόν, διασκευή από την 6η γερμανική έκδ. υπό Ι. Πανταζίδου, έκδοση «Βιβλιεκδοτικά καταστήματα Αναστασίου Δ. Φέξη», Αθήνα 1901, σελ. 132
