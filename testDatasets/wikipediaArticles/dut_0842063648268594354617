
## De Phenix (Nes)

De Phenix is een korenmolen in Nes op het waddeneiland Ameland in de Nederlandse provincie Friesland

# Beschrijving 

In Nes stonden al sinds 1629 korenmolens. De huidige molen werd in 1880 gebouwd ter vervanging van een afgebrande voorganger. De naam van de molen is een verwijzing naar de herrijzenis uit de as. De molen werd in 1951 en 1981 gerestaureerd. In 1980 werd de molen eigendom van de gemeente Ameland.
De roeden van de molen zijn 18 meter lang en zijn voorzien van het Oudhollands hekwerk met zeilen. De inrichting bestaat uit een koppel maalstenen en enkele andere werktuigen. De molen is de enige grondzeiler-korenmolen in de provincie Friesland. Vrijwillige molenaars stellen de molen regelmatig in gebruik.

# Zie ook 

Molens in Friesland
Lijst van musea in Friesland

# Externe link 

Korenmolen de Phenix
