
## Τυφώνας Ίρμα

Ο τυφώνας Ίρμα ήταν ένας ισχυρός τυφώνας Κατηγορίας 5, ο οποίος είχε ξεκινήσει από τα ανατολικά του Ατλαντικού Ωκεανού, στη Γουινέα-Μπισσάου στις 30 Αυγούστου 2017. Στις 8 Σεπτεμβρίου βρισκόταν πολύ κοντά στα νησιά της Καραϊβικής, ενώ διαλύθηκε πλήρως στις 17 Σεπτεμβρίου. Μαζί με τον Ίρμα, είχε ξεκινήσει άλλη μια τροπική καταιγίδα που μετατράπηκε σε ισχυρό τυφώνα, τον Χοσέ, ο οποίος ήταν εξίσου επικίνδυνος με ανέμους που είχαν φτάσει τα 150 km/h, ωστόσο δεν πλησίασε σε κατοικημένες περιοχές. 
Είναι ο ισχυρότερος τυφώνας που καταγράφηκε ποτέ έξω από την Καραϊβική και τον Κόλπο του Μεξικού, ενώ μαζί με τον τυφώνα του 1935 είναι οι ισχυρότεροι που έχουν χτυπήσει τις ηπειρωτικές ΗΠΑ από την πλευρά του Ατλαντικού. Μαζί με τον τυφώνα Βίλμα το 2005 είναι οι πιο ισχυροί σε ό,τι αφορά την μέγιστη ταχύτητα των ανέμων και με τον τυφώνα Ντιν είναι οι πιο έντονοι σε ό,τι αφορά την ατμοσφαιρική πίεση. Ακόμη, είναι ο πρώτος τυφώνας ανάλογης έντασης που χτύπησε τις ΗΠΑ στην περιοχή του Ατλαντικού από τον τυφώνα Φέλιξ το 2007. Τέλος, ο τυφώνας Ίρμα είναι ο δεύτερος καταγεγραμμένος τυφώνας που χτύπησε με αυτήν την ένταση την ξηρά στην Κούβα από το 1924.

# Περαιτέρω πληροφορίες 

Ως ένας τυπικός τυφώνας του Ατλαντικού, o Ίρμα αναπτύχθηκε στις 30 Αυγούστου 2017 νότια του Πράσινου Ακρωτηρίου από ένα τροπικό κύμα που απομακρύνθηκε από τις ακτές της δυτικής Αφρικής δυο μέρες νωρίτερα. Αρχικά, ήταν η ένατη τροπική καταιγίδα από τις 11 του έτους και ο δεύτερος μεγάλος τυφώνας για το 2017 στον Ατλαντικό Ωκεανό. 
Χάρη στις ευνοϊκές συνθήκες, ο τυφώνας Ίρμα ενισχύθηκε σε σύντομο διάστημα μετά τον σχηματισμό του και έγινε τυφώνας κατηγορίας 2 μέσα σε μόλις 24 ώρες. Λίγο αργότερα έγινε τυφώνας κατηγορίας 3 (συνεπώς ένας μεγάλος τυφώνας). Ωστόσο η έντασή του διακυμάνθηκε κατά τις επόμενες ημέρες, λόγω μιας σειράς κυκλώνων που εναλλάσσονταν. 
Στις 5 Σεπτεμβρίου o Ίρμα έγινε κυκλώνας κατηγορίας 5, το μέγιστο επίπεδο έντασης και καταστροφών στην Κλίμακα Σαφίρ-Σίμπσον και από την επόμενη ημέρα έφτασε σε μια ένταση αιχμής με ανέμους 295 χλμ/ώρα και ελάχιστη πίεση 914 mbar. Αυτό τον έφερε στη δεύτερη θέση των ισχυρότερων τυφώνων του Ατλαντικού ως προς την ταχύτητα του ανέμου, πίσω μόνο από τον Άλεν του 1980, όταν η ταχύτητα του ανέμου είχε φτάσει τα 305 χλμ/ώρα. Η Ίρμα διατήρησε τους ανέμους των 295 χλμ/ώρα για 37 ώρες, ξεπερνώντας το ρεκόρ του Άλεν ο οποίος είχε διατηρήσει τους ανέμους των 285 χλμ/ώρα για 18 ώρες. Επιπλέον, η Ίρμα πέτυχε μια από τις μεγαλύτερες διάρκειες των ανέμων της κατηγορίας 5 που καταγράφηκαν ποτέ. Η χαμηλή πίεση του Ίρμα τον καθιστά τον ισχυρότερο τροπικό κυκλώνα παγκοσμίως για το 2017. 

# Επιπτώσεις στην Καραϊβική 

Ο τυφώνας Ίρμα προκάλεσε καταστροφές στην Μπαρμπούντα, στον Άγιο Βαρθολομαίο, στον Άγιο Μαρτίνο και στις Παρθένες Νήσους ως τυφώνας κατηγορίας 5. Οι πληττόμενες περιοχές είχαν προετοιμαστεί επιπλέον με την βοήθεια του αμερικάνικου στρατού και για τις αποικίες άλλων χωρών ο ολλανδικός Στρατός (Άγιος Μαρτίνος) και ο βρετανικός έστειλε 997 στρατιωτικούς και 47 αστυνομικούς (Τερκς και Κέικος). Ο Ίρμα ήταν ο ισχυρότερος τυφώνας που χτύπησε τις βόρειες Υπήνεμες Νήσους και μια από τις χειρότερες καταιγίδες που χτύπησε την περιοχή, μαζί με τον τυφώνα Ντόνα το 1960 και τον τυφώνα Λούις το 1995. O τυφώνας Ίρμα έχει προκαλέσει τουλάχιστον 47 θανάτους ενώ οι ζημιές ανέρχονται περίπου στα 10 δισ. δολάρια..

# Άγιος Μαρτίνος (Ολλανδία) 

 
 
 
 
 

# Τερκς και Κέικος (Μεγάλη Βρετανία) 

 
 

# Ηνωμένες Πολιτείες Αμερικής 

# Προετοιμασία και αντιμετώπιση στις ΗΠΑ 

Για ημέρες πριν πλησιάσει στις ακτές, οι αμερικάνικες μετεωρολογικές υπηρεσίες ήξεραν ότι ο τυφώνας θα χτυπήσει πρώτα στις ακτές της Φλόριντα και έπειτα θα συνεχίσει στην Τζόρτζια, την Αλαμπάμα, το Μιζούρι και εν μέρει στο Τενεσί, όπου και θα αρχίζε να διαλύεται. Αυτή ήταν μια πρώτη εκτίμηση, καθώς ανάλογα με τις καιρικές συνθήκες μπορούσε να επηρεάσει και άλλες γειτονικές πολιτείες. Εν τέλει, η εκτίμηση ήταν επί το πλείστον εύστοχη.
Στις 10 Σεπτεμβρίου, ο τυφώνας διαπέρασε τις ακτές της Φλόριντα με μια ταχύτητα πιθανόν μεταξύ των κατηγοριών 3 και 4, ενώ αναφέρθηκε πως πρόκειται για την πιο καταστροφική καταιγίδα που είχε υποστεί ολόκληρη η πολιτεία. Οι κάτοικοι θωράκισαν με ό,τι ήταν δυνατό τα σπίτια τους και πολλοί μετακινήθηκαν σε κλειστούς χώρους. Με εντολή του πρόεδρου των Ηνωμένων Πολιτειών Ντόναλντ Τραμπ, το Αμερικανικο Λιμενικό Σώμα και οι λοιποί σχετιζόμενοι αρμόδιοι ήταν ήδη σε ετοιμότητα.

# Οι επιπτώσεις στις ΗΠΑ 

Στην πολιτεία της Φλόριντα οι νεκροί ήταν έξι, από τους οποίους οι τέσσερις σκοτώθηκαν σε δυστυχήματα. Ο ένας είχε χάσει τον έλεγχο του φορτηγού του, εξαιτίας της δύναμης που είχε ο τυφώνας, δύο ακόμη σκοτώθηκαν στην κομητεία Χάρντι, ένας άντρας σκοτώθηκε από ηλεκτροπληξία, ενώ ένας ακόμη από τις αναθυμιάσεις διοξειδίου του άνθρακα λόγω κακής χρήσης μιας γεννήτριας. 
Ο Ίρμα στις ακτές της πολιτείας είχε φτάσει με μια ταχύτητα που βρισκόταν αρχικά στην κατηγορία 4, ωστόσο στο Μάρκο Άιλαντ μειώθηκε σε κατηγορίας 3. Ο κόλπος του Χιλσμπόρο είχε αναστατωθεί από τους ανέμους του τυφώνα προκαλώντας προσωρινή αποξήρανση στην ανατολική πλευρά της Τάμπα ενώ το ίδιο συνέβη και στον κόλπο Σαρασότα, όπου δυο μανάτος διασώθηκαν. Επιπλέον δυο γερανοί καταστράφηκαν στο Μαϊάμι και ένας ακόμη στο Φορτ Λόντερντέιλ. Το ένα τέταρτο των κατοικιών στα νησιά Φλόριντα Κις είχαν καταστραφεί εντελώς, ενώ ένα 65% είχε υποστεί σημαντική, αλλά πάντως όχι ριζική καταστροφή. Ο κυβερνήτης της πολιτείας Ρικ Σκοτ δήλωσε πως ακόμη και οι περιοχές που δεν υπήρχε περίπτωση να πλημμυρίσουν εξαιτίας του τυφώνα πλημμύρισαν.
Αρχικά 1,57 εκατομμύρια κάτοικοι δεν είχαν πλέον πηγή ηλεκτρικού ρεύματος και στην επόμενη είχαν αυξηθεί στα 6,9 εκατομμύρια. Τέλος, ματαιώθηκαν αεροπορικά δρομολόγια, έκλεισαν εγκαταστάσεις ανεφοδιασμού και η διαθεσιμότητα του τηλεφωνικού δικτύου ήταν χαμηλή, ιδιαίτερα σε παραθαλάσσιες περιοχές. Στην πόλη του Τζακσονβιλ, 356 άνθρωποι χρειάστηκε να διασωθούν.Στην πολιτεία της Τζόρτζια, από την άλλη πλευρά, καταγράφηκαν δύο νεκροί ενώ ένας ακόμη βρήκε τραγικό θάνατο ενώ κοιμόταν, καθώς έπεσε ένα δέντρο μέσα στην κατοικία του. Στην Νότια Καρολίνα μια 57χρονη πέθανε με παρόμοιο τρόπο, καθώς έπεσε μια ξύλινη κολόνα επάνω της. Στις παραπάνω πολιτείες, η παροχή ρεύματος κόπηκε σε 750.000 και 240.000 κατοίκους αντίστοιχα..

# Μετά την διάλυση του Ίρμα 

Μετα την εξέλιξη του τυφώνα σε τροπική καταιγίδα απο τις 12 Σεπτεμβρίου και μετά, η Εθνική Μετεωρολογική Υπηρεσία των ΗΠΑ, προειδοποίησε κυρίως την πολιτεία της Φλόριντας για δυνατές βροχοπτώσεις και πλημμύρες τις επόμενες 48 ώρες και σε άλλες περιοχές, όπου αποτελούν τα απομεινάρια του τυφώνα. Τέλος, η ίδια η ΕΜΥ αναφέρει πως παρόμοιες σαν τις ερχόμενες καιρικές συνθήκες είχαν συμβεί στις 2 Αυγούστου του 1960. 

# Πηγές 

