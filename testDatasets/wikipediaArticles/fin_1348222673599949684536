
## Keltajalkaviklo

Keltajalkaviklo (Tringa flavipes) on Eurooppaan harvoin eksyvä keskikokoinen kahlaajalintu. Suomessa se on nähty vuonna 1978 Oulussa, toukokuussa 2006 Köyliössä, kesäkuussa 2008 Lempäälässä sekä toukokuussa 2009 Kokkolassa ja Lempäälässä. Lajin nimesi Johann Friedrich Gmelin 1789.

# Koko ja ulkonäkö 

Pituus on 24 cm, paino 50–110 g. Linnulla on pitkät keltaiset jalat ja pitkä ohut tumma suunnilleen pään pituinen nokka. Vartalo on harmaanruskea päältä ja vaalea alta, niskassa ja rinnassa on tummia raitoja. Pyrstö on valkoinen.

# Levinneisyys 

Pesii Alaskassa ja Kanadassa. Maailman populaation koko on 300 000–800 000 yksilöä. Lajin kanta on elinvoimainen. Talvehtii Meksikonlahden rannalla ja Etelä-Amerikassa. Harhautuu joskus muuttomatkoillaan Eurooppaan.

# Elinympäristö 

Ruohostoiset niityt ja suot, harvapensaikkoiset avoimet metsät.

# Lisääntyminen 

Pesä maassa esimerkiksi puun tyvellä tai pensaan suojassa, tavallisesti lähellä vettä. Munia on 3 tai 4 ja haudonta-aika on 22-23 vrk.

# Ravinto 

Liejussa elävät selkärangattomat, madot ja nilviäiset.

# Lähteet 

Cramp, Stanley (päätoim.) 1985: Handbook of the Birds of Europe, the Middle East and North Africa. Vol. III. – Oxford University Press. Hong Kong. ISBN 0-19-857506-8
Rariteettikomitea
[1]

# Viitteet 

# Aiheesta muualla 

Vuorjoki, Arto 1979: Keltajalkaviklo Tringa flavipes* ensi kertaa Suomessa. – Lintumies 4.1979 s. 186-187. LYL.
