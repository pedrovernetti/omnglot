
## Ραγκαβής

Το επώνυμο Ραγκαβής αναφέρεται σε παλιά βυζαντινή οικογένεια, μέλη της οποίας διακρίθηκαν στα γράμματα, την πολιτική κ.α. Κ αταγωγή της οικογενείας ήταν από τη Μακεδονία (περιοχή Θεσσαλονίκης), όπου απαντάται από τον 6ο αιώνα. Από την ίδια οικογένεια κατάγεται και ο βυζαντινός Αυτοκράτορας Μιχαήλ Α' ο Ραγκαβέ, γιος του Μεγάλου Δρουγγαρίου της Δωδεκανήσου Θεοφύλακτου Ραγκαβέ και της Μαρίας Μελησσηνής και εγγονός του πατρικίου Ραγκαβέ, καθώς και τα τέκνα του Αυτοκράτορα, ο Φλαβιανός - Θεοφύλακτος, μετέπειτα αυτοκράτορας και ο Νικήτας, μετέπειτα πατριάρχης με το όνομα Ιγνάτιος.
Άλλα σημαντικά μέλη από την ίδια οικογένεια ήταν:

Παύλος Ραγκαβής, ιδρυτής της μονής Ξηροποτάμου, αναδειχθείς Όσιος (Παύλος).
Ανδρόνικος Ραγκαβής, μέγας ρήτορας και χαρτοφύλακας του Πατριαρχείου
Μανουήλ Ραγκαβής, μέγας μπάνος της Βλαχίας και γιος του προηγούμενου
Ιάκωβος Ρίζος Ραγκαβής, Φιλικός, ποστέλνικος της Βλαχίας, συγγραφέας και αρχαιολόγος
Γεώργιος Ραγκαβής, λογοτέχνης και γιος του προηγούμενου
Ιάκωβος Ραγκαβής, ιστορικός και αρχαιολόγος
Αλέξανδρος Ρίζος Ραγκαβής, ποιητής, πανεπιστημιακός, συγγραφέας και πολιτικός
Κλέων Ρίζος Ραγκαβής, λόγιος, διπλωμάτης, πρωτότοκος γιος του Αλέξανδρου
Αριστείδης Ρίζος Ραγκαβής, στρατιωτικός, δευτερότοκος γιος του Αλέξανδρου
Ευγένιος Ρίζος Ραγκαβής, στρατιωτικός, γενεανολόγος και οικοσημολόγος, τριτότοκος γιος του Αλέξανδρου.
