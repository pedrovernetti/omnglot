
## Niels I. Meyer

Niels Ivan Meyer (født 3. august 1930) er en dansk ingeniør, forsker, samfundsdebattør, tidligere prorektor ved Danmarks Tekniske Universitet og forhenværende politiker (Junibevægelsen, Solidarisk Alternativ og Minoritetspartiet). 

# Baggrund og private forhold 

Meyer er søn af civilingeniør og direktør Knud Meyer og arkitekt Sonja Meyer. Forældrene blev skilt i 1947.
Niels I. Meyer blev gift 6. februar 1954 med Benedicte Fenger (født 22. marts 1931 i Hjørring), datter af overkirurg, dr. med. Mogens Fenger og hustru Anne Mathea f. Schmiegelow.

# Karriere 

# Videnskabelig karriere 

Meyer blev cand.polyt. i 1954 og dr.techn. i 1960 og var 1961-2000 professor i halvlederfysik på Danmarks Tekniske Højskole, nu Danmarks Tekniske Universitet. I 1964 blev han medlem af Akademiet for de Tekniske Videnskaber, hvor han var præsident 1971-77.

# Samfundsdebattør 

Han var en central stemme i debatten om alternativ energi efter energikrisen i 1973 og Midteroprøret i 1980’erne. Han var talsperson for Danmark 92 i 1991-1992.

# Politisk karriere 

Han var medlem af ledelsen i Junibevægelsen 1992-2005, hvor han de første år som talsperson. Han var ledende medlem af Solidarisk Alternativ i 1990’erne. Dette parti blev aldrig opstillingsberettiget til Folketinget. 
Meyer blev senere medlem af hovedbestyrelsen for Minoritetspartiet.

# Udgivelser 

Blandt Niels I. Meyers mange udgivelser kan nævnes: 

Med K. Helveg Petersen og Villy Sørensen: Oprør fra midten, 1978.
Røret om oprøret, 1982.
Udviklingens ulidelige skævhed, 2001. Gyldendal.
Fra højre mod venstre: Samtidshistoriske erindringer, 2004 (erindringsbog). Tiderne Skifter.
Samtaler på en anden måde, 2008. Tiderne Skifter.
Nok er nok, 2012. Tiderne Skifter.

# Referencer 

