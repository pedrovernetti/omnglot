
## Σιούν Κουάνγκ

Ο Σιούν Κουάνγκ (πινγίν: Xun Kuang, [ɕy̌n kʰwɑ̂ŋ], έζησε την περίοδο 310-235 π.Χ ή την περίοδο 314-217 π.Χ) γνωστός ως Σιούν-τσε («δάσκαλος Σιούν») ήταν Κινέζος φιλόσοφος και υποστηρικτής του Κομφούκιου, ο οποίος έζησε κατά την Περίοδο των Εμπόλεμων Κρατών και συνείσφερε στα Εκατό Σχολεία της Σκέψης. Παραδοσιακά αναφέρεται ως συγγραφέας του βιβλίου Σιούν-τσε. Οι διδαχές του επηρέασαν τα επίσημα κρατικά δόγματα της Δυναστείας Χαν, αλλά η επιρροή του χάθηκε κατά την περίοδο της Δυναστεία Τανγκ λόγω της επιρροής του Μέγκιου.Ο Σιούν-τσε είδε το χάος γύρω από την πτώση της Δυναστείας Τσόου και την άνοδο της Δυναστείας Τσιν, το οποίο οδήγησε στην ανάπτυξη «νομικών» διδαχών γύρω από τον έλεγχο του κράτους μέσω των εννοιών του νόμου και των ποινών. Εν αντιθέσει μ' άλλους υποστηρικτές του Κομφούκιου, ο Σιούν-τσε θεώρησε πως οι ποινές έχουν νομικό, αν και δευτερεύοντα ρόλο στη διαχείριση ενός κράτους. Εκπαιδευμένος στο κράτος των Τσι, ο Σιούν-τσε δίδαξε αρκετούς μετέπειτα υποστηρικτές του ρεύματος του Νομικισμού (Legalism), συμπεριλαμβανομένου του πρωθυπουργού του Τσιν Λι Σε και του Χαν Φέι. Εξαιτίας αυτού θεωρήθηκε πως επηρέασε τη σκέψη του Χαν Φέι, αν και δεν υπάρχουν στοιχεία γι' αυτό, ούτε για την υποστήριξη του ως προς το φιλοσοφικό ρεύμα του Νομικισμού.Όπως ο Σανγκ Γιάνγκ, ο Σιούν-τσε θεωρούσε πως η ανθρωπότητα ήταν γεννημένη με διαβολικά στοιχεία και πως οι ηθικές αξίες εμφανίστηκαν ώστε να επανορθώσουν οι άνθρωποι. Η θεωρία του Σιούν-τσε περί Κομφουκιανισμού ήταν πιο σκοτεινή, αλλά και πιο πραγματιστική απ' αυτή του Μέγκιου, ο οποίος θεωρούσε πως οι άνθρωποι γεννήθηκαν καλόψυχοι. Αλλά όπως οι πλείστοι οπαδοί του Κομφούκιου, θεωρούσε πως οι άνθρωποι μπορούσαν να εκλεπτυστούν μέσω της παιδείας, ενώ οι οπαδοί του Νομικισμού θεωρούσαν πως αυτό μπορεί να γίνει μονάχα μέσω του νόμου.
Ο Σιούν-τσε ανέφερε τον Λάο-τσε για πρώτη φορά ως ιστορικό πρόσωπο στην πρώιμη κινέζικη ιστορία.

# Βίος 

Ο Σιούν-τσε γεννήθηκε ως Σιούν Κουάνγκ (荀況). Αρκετά κείμενα που γράφηκαν αργότερα αναφέρουν πως το επώνυμο του ήταν Σουν (孫) και όχι Σιούν, είτε γιατί ήταν ομόφωνα στην αρχαιότητα είτε επειδή το Σιούν απαγορεύτηκε (naming taboo) από την εποχή της βασιλείας του Αυτοκράτορα Σιουάν (73-48 π.Χ), το επώνυμο του οποίου ήταν Σιούν. Οι ερευνητές Herbert Giles και John Knoblock θεωρούν πως η θεωρία της απαγόρευσης του επωνύμου είναι πιο πιθανή.Δεν υπάρχουν πολλές πληροφορίες για τα πρώτα χρόνια της ζωής του. Ο Σίμα Τσιεν αναφέρει ότι γεννήθηκε στο κράτος Ζάο, και η Κομητεία του Αντσέ να έχει χτίσει ένα μεγάλο μνημείο στην πιθανή τοποθεσία γέννησης του φιλόσοφου. Έγινε γνωστός στην ηλικία των 50, γύρω στα 264 π.Χ., όταν μετακόμισε στο κράτος των Τσι για να διδαχθεί και να διδάξει στην Ακαδημία Τζισιά. Ο Σιούν-τσε ήταν σεβαστός στο βασίλειο των Τσι, καθώς ο Βασιλέας Σιανγκ των Τσι τον τιμούσε ως δάσκαλο.
Εκείνη την εποχή, ο Σιούν-τσε επισκέφθηκε το κράτος των Τσιν και επαίνεσε τη διακυβέρνηση του και ζητούσε πολεμικά ζητήματα με τον άρχοντα Λινγού (臨武君) στην αυλή του Βασιλέα Σιαοτσένγκ των Ζαο. Αργότερα, ο Σιούν-τσε συκοφαντήθηκε στην αυλή των Τσι και κατευθύνθηκε νότια, στο κράτος του Τσου, όπου ο Άρχοντας Τσουνσέν (Πρωθυπουργός) του ανέθεσε τα καθήκονα του Δικαστή του Λανλίνγκ (蘭陵令). Το 283 π.Χ, ο Τσουνσέν δολοφονήθηκε από αντίπαλό του και ο Σιούν-τσε έχασε τη θέση του. Παρέμεινε στο Λανλίνγκ για το υπόλοιπο της ζωής του. Η ημερομηνία θανάτου του είναι άγνωστη.

# Παραπομπές 

# Βιβλιογραφία 

Cua, A.S. (1985). Ethical Argumentation: A Study in Hsün Tzu's Moral Epistemology. Honolulu: University of Hawaii Press. ISBN 0-8248-0942-4. 
Knechtges, David R.; Shih, Hsiang-lin (2014). «Xunzi 荀子». Στο: Knechtges, David R.; Chang, Taiping. Ancient and Early Medieval Chinese Literature: A Reference Guide, Part Three. Leiden: Brill. σελίδες 1757–65. ISBN 978-90-04-27216-3. 
Loewe, Michael (1993). «Hsün tzu 荀子». Στο: Loewe, Michael. Early Chinese Texts: A Bibliographical Guide. Berkeley: Society for the Study of Early China; Institute of East Asian Studies, University of California Berkeley. σελίδες 178–88. ISBN 1-55729-043-1. 
Munro, Donald J. (2001). The Concept of Man in Early China. Ann Arbor, MI: University of Michigan. ISBN 978-0892641512. 
Schwartz, Benjamin I. (1985). The World of Thought in Ancient China. Cambridge, MA.: Harvard University Press. ISBN 0-674-96190-0. 

# Εξωτερικοί σύνδεσμοι 

Xun Zi στο DMOZ
Hsun Tzu historical information and writing excerpts
Article from the Internet Encyclopedia of Philosophy
Full text of the Xunzi (στα κινέζικα)
Quotes by Xunzi
Tell me and I forget; teach me and I may remember; involve me and I will learn
