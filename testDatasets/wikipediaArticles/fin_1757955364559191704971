
## Sale (täsmennyssivu)

Sale on S-ryhmään kuuluva vähittäiskauppaketju, joka toimii lähes koko Suomessa. Ketjuun kuuluu 308 myymälää. Alueosuuskauppa HOK-Elannon toimialueella Helsingissä ja sen lähikunnissa vastaavan kokoluokan myymäläketju on nimeltään Alepa. Myöskään Ahvenanmaalla ei ole varsinaisesti Sale-myymälöitä, mutta Varuboden på Ålandin myymälä Varuboden City Maarianhaminassa on jossain yhteyksissä merkitty Salen logolla.
Salen myymälät sijaitsevat tyypillisesti kaupunkien keskustoissa, lähiöissä sekä maaseututaajamissa. Myymälöissä on 1 700–3 000 tuotteen valikoima, joka keskittyy pääasiassa ruokaan ja hygieniatuotteisiin.

# Historiaa 

Ketju perustettiin vuonna 1989, jolloin S-ryhmä oli ryhtynyt kokoamaan kauppojaan valtakunnallisten ketjujen alle. Aluksi ketju toimi nimellä S-ale. Salet korvasivat sitä ennen toimineet pienet S-kaupat, jotka eivät kuuluneet mihinkään ketjuun.

# Lähteet 

