
## Valtakunnalliset lääkäripäivät

Valtakunnalliset lääkäripäivät on Suomen johtavalähde? lääkärien jatko- ja täydennyskoulutustapahtuma, jonka yhteydessä järjestetään vuosittain maan suurin terveydenhuollon jatkokoulutustapahtuma ja näyttely. Tapahtumaa on järjestetty lääkäripäivien nimellä vuodesta 1951 lähtien . Tapahtuman järjestää vuosittain Suomen Lääkäriliitto yhteistyössä Suomalaisen Lääkäriseuran Duodecimin ja Finska Läkaresällskapetin kanssa Helsingin Messukeskuksessa. Näyttelyn järjestelyistä vastaa Suomen Messut. 
Tapahtuma on tarkoitettu eri tehtävissä toimiville lääkäreille, lääketieteen opiskelijoille, proviisoreille sekä farmaseuteille. Tapahtumassa järjestetään niin maksullisia kursseja luentosaleissa kuin tietoiskuja näyttelyalueella näyttelyn ohella. Lääkäripäivien yhteydessä jaetaan lisäksi Matti Äyräpään palkinto ja Pohjolan ja Suomi-yhtiön lääketieteen palkinto. Vuonna 2011 tapahtumassa vieraili 8673 kävijää ja näytteilleasettajia oli 137.

# Lähteet 

Lääkäripäivät
Lääkäripäivät. Lääkäriliitto 13.9.2010

# Aiheesta muualla 

Lääkäripäivät näyttely
