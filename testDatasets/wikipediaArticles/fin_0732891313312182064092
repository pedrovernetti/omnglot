
## Shannyn Sossamon

Shannyn Marie Kahololani Sossamon (s. 3. lokakuuta 1978 Honolulu, Havaiji) on yhdysvaltalainen näyttelijä. Hänet tunnetaan muun muassa roolistaan Coralinena televisiosarjassa Moonlight. Sossamon aloitti uransa tanssijana ja mallina, ja esiintyi aluksi lähinnä televisiomainoksissa.
Sossamon on näytellyt myös useissa elokuvissa, mutta merkittävimmät roolinsa hän on tehnyt indie-filmeissä. Hän teki debyyttinsä Ritarin tarinassa vuonna 2001, joka toi hänelle tunnettavuutta. Vuonna 2002 hän oli Teen Choice-palkintoehdokkaana elokuvasta 40 päivää ja 40 yötä. Sossamon näytteli myös kauhuelokuvissa Sielunsyöjä ja One Missed Call.
Sossamon on tunnettu myös useista menestyselokuvista, kuten Kiss Kiss Bang Bang ja Holiday. Lisäksi hänet tunnetaan lyhyeksi jääneestä vampyyriaiheisesta televisiosarjasta Moonlight, jossa hän näytteli Coralinea. Vuonna 2010 Sossamon esiintyi naispääosassa elokuvassa Tappolistalla.
Shannyn Sossamon seurusteli vuosina 2003–2004 kirjailija Dallas Claytonin kanssa. Heillä on yksi poika, Audio Science Clayton (s. 29. toukokuuta 2003). Maaliskuussa 2012 Sossamon synnytti toisen poikansa, Mortimerin. 

# Aiheesta muualla 

Shannyn Sossamon Internet Movie Databasessa (IMDb.com) (englanniksi)
